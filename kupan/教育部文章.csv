建檔日,冊別,篇名,音檔,句,LMJ,語料庫ID
6月16日,2,燦光寮山,0402-06-01,燦光寮山,,16146
6月16日,2,燦光寮山,0402-06-02,海拔738 公尺的燦光寮山，,,16147
6月16日,2,燦光寮山,0402-06-03,有一等的三角點佮衛星控制點，,,16148
6月16日,2,燦光寮山,0402-06-04,tshāi佇槓仔寮、瑞芳佮雙溪交界的所在，是基隆火山群上懸的山，,,16149
6月16日,2,燦光寮山,0402-06-05,四箍輾轉較低的山崙、溪崁，往過齊是挖金仔的礦區，,,16150
6月16日,2,燦光寮山,0402-06-06,會號做「燦光」這兩字的緣故，正正是對遮來的。,,16151
6月16日,2,燦光寮山,0402-06-07,欲去peh燦光寮山，愛對102號縣道倒斡草山公路行入去，,,16152
6月16日,2,燦光寮山,0402-06-08,規逝的石頭仔路無蓋好行，,,16153
6月16日,2,燦光寮山,0402-06-09,大體仔半點鐘到山跤，,,16154
6月16日,2,燦光寮山,0402-06-10,有誠明的指示牌咧報路，,,16155
6月16日,2,燦光寮山,0402-06-11,免驚會楞山去。,,16156
6月16日,2,燦光寮山,0402-06-12,起崎的路喙一直到崙頂，密密是的菅芒，茂甲強欲共路淹去，,,16157
6月16日,2,燦光寮山,0402-06-13,比菅芒較頂層的，有真濟開白花的油茶仔、結子誠古錐的黃楊插佇內底；,,16158
6月16日,2,燦光寮山,0402-06-14,碰著較無塗肉的石縫，猶有野生的滿山紅𢯾佇岩壁、開花誠細蕊的唐杜鵑。,,16159
6月16日,2,燦光寮山,0402-06-15,倚佇三角點邊仔，嘛有古早冰河期留落來的森氏杜鵑、鐘萼木佮雲葉樹，,,16160
6月16日,2,燦光寮山,0402-06-16,攏是媠噹噹閣誠罕見的植物才是寶。,,16161
6月16日,2,燦光寮山,0402-06-17,徛踮山頭對東爿看去，鼻頭、蠓仔坑、福隆佮上遠的三貂角攏看現現；,,16162
6月16日,2,燦光寮山,0402-06-18,踅來南勢，牡丹坑車頭、雙溪的密婆(bit-pô) 山拄好倚佇跤邊；,,16163
6月16日,2,燦光寮山,0402-06-19,西向佮五分仔山、羌仔寮山相連，,,16164
6月16日,2,燦光寮山,0402-06-20,降落來山跤的基隆河袂輸一尾大蛇，共猴硐仔、瑞芳纏咧；,,16165
6月16日,2,燦光寮山,0402-06-21,上鬧熱的是北向的海跤，躘起躘落的海湧親像規陣白馬仔咧走相逐，,,16166
6月16日,2,燦光寮山,0402-06-22,共無耳茶鈷山、基隆山、南仔吝山圍絚絚，,,16167
6月16日,2,燦光寮山,0402-06-23,予覕佇內底的九份仔、金瓜石佮水湳洞無暝無日咧滾絞袂煞；,,16168
6月16日,2,燦光寮山,0402-06-24,是講，我較愛燦光寮山的古意、恬靜，,,16169
6月16日,2,燦光寮山,0402-06-25,伊攏照寒熱、節氣咧搬徙光景，,,16170
6月16日,2,燦光寮山,0402-06-26,予人會按算，閣毋捌重耽過。,,16171
6月16日,2,基隆的中元祭,0402-08-01,基隆的中元祭,,16172
6月16日,2,基隆的中元祭,0402-08-02,普渡四界有，基隆上特殊。,,16173
6月16日,2,基隆的中元祭,0402-08-03,伊的起因是一八五一年八月的漳泉拚死百外人；,,16174
6月16日,2,基隆的中元祭,0402-08-04,因為有可能會閣相殺落去，,,16175
6月16日,2,基隆的中元祭,0402-08-05,地方的漳泉人士恐驚代誌愈舞愈大空，袂當收煞，就出面調解；,,16176
6月16日,2,基隆的中元祭,0402-08-06,決定欲用血緣代替地緣，,,16177
6月16日,2,基隆的中元祭,0402-08-07,照字姓輪流舉辦普渡，,,16178
6月16日,2,基隆的中元祭,0402-08-08,用拚陣頭來代替拚性命，,,16179
6月16日,2,基隆的中元祭,0402-08-09,達成社會的和諧。,,16180
6月16日,2,基隆的中元祭,0402-08-10,這个慶典自1855年開始；,,16181
6月16日,2,基隆的中元祭,0402-08-11,由張廖簡、吳、劉唐杜、陳胡姚、謝、林、江、鄭、何藍韓、賴、許遮十一个字姓，,,16182
6月16日,2,基隆的中元祭,0402-08-12,照抽鬮的順序輪流做主普。,,16183
6月16日,2,基隆的中元祭,0402-08-13,經過幾若擺的變遷，,,16184
6月16日,2,基隆的中元祭,0402-08-14,到1985年變成這陣十五个字姓咧輪流。,,16185
6月16日,2,基隆的中元祭,0402-08-15,閣較特別的是自舊曆七月初一透早老大公廟開龕門，,,16186
6月16日,2,基隆的中元祭,0402-08-16,予無主的孤魂來陽間𨑨迌開始，,,16187
6月16日,2,基隆的中元祭,0402-08-17,經過七月十二的主普壇開燈放彩，,,16188
6月16日,2,基隆的中元祭,0402-08-18,十三的迎斗燈踅境祈福，,,16189
6月16日,2,基隆的中元祭,0402-08-19,十四的徛燈篙、放水燈佮十五的普渡，,,16190
6月16日,2,基隆的中元祭,0402-08-20,一直到八月初一下晡關龕門，,,16191
6月16日,2,基隆的中元祭,0402-08-21,共所有的孤魂野鬼全部趕倒轉去陰間為止，,,16192
6月16日,2,基隆的中元祭,0402-08-22,慶典活動足足有一個月。,,16193
6月16日,2,基隆的中元祭,0402-08-23,基隆中元祭會變甲遮出名，,,16194
6月16日,2,基隆的中元祭,0402-08-24,功勞上大的當然是遐的每年輪流主辦的宗親會，,,16195
6月16日,2,基隆的中元祭,0402-08-25,出錢閣出力，策劃慶典活動，,,16196
6月16日,2,基隆的中元祭,0402-08-26,予基隆成做國際出名的觀光城市。,,16197
6月17日,2,臺北草山的坪頂古圳,0402-10-01,臺北草山的坪頂古圳,,16198
6月17日,2,臺北草山的坪頂古圳,0402-10-02,佇臺北市草山的坪頂地區，,,16199
6月17日,2,臺北草山的坪頂古圳,0402-10-03,先民為著解決食水佮灌溉的需求，,,16200
6月17日,2,臺北草山的坪頂古圳,0402-10-04,總共有開過三條古圳，就是「坪頂古圳」、「坪頂新圳」佮「登峰圳」，,,16201
6月17日,2,臺北草山的坪頂古圳,0402-10-05,分別建造佇1834年，1849年佮1909年，到這陣攏總有百外年以上的歷史矣。,,16202
6月17日,2,臺北草山的坪頂古圳,0402-10-06,其中「坪頂古圳」上蓋有名，,,16203
6月17日,2,臺北草山的坪頂古圳,0402-10-07,佇北部地區，真濟愛peh山的人，應該攏捌(bat) 行過這條古圳。,,16204
6月17日,2,臺北草山的坪頂古圳,0402-10-08,坪頂古圳佇社區居民佮七星農田水利會共同的維護之下，,,16205
6月17日,2,臺北草山的坪頂古圳,0402-10-09,大部份猶閣保持原來古樸自然的模樣。,,16206
6月17日,2,臺北草山的坪頂古圳,0402-10-10,當地溪水的水質誠清，有蘊藏豐富的生態資源，,,16207
6月17日,2,臺北草山的坪頂古圳,0402-10-11,鴟鴞鷹、長尾山娘仔佮誠濟真罕見的鳥仔類，,,16208
6月17日,2,臺北草山的坪頂古圳,0402-10-12,閣會當看著真濟臺灣的原生植物佮保育類的樹蛤、火金蛄、獨角仙遮的蟲豸。,,16209
6月17日,2,臺北草山的坪頂古圳,0402-10-13,毋但是附近居民不時會去散步的一个好所在，,,16210
6月17日,2,臺北草山的坪頂古圳,0402-10-14,歇假日嘛有誠濟遊客會來遮行踏。,,16211
6月17日,2,臺北草山的坪頂古圳,0402-10-15,幾年前，臺北市政府為著推廣生態旅遊，,,16212
6月17日,2,臺北草山的坪頂古圳,0402-10-16,認為古圳沿路步道的石碣仔有上青苔，驚講遊客行石碣仔路會滑倒，,,16213
6月17日,2,臺北草山的坪頂古圳,0402-10-17,煞將原本古樸的大屯火山系安山岩的石頭碣仔全部換做外來的土青仔。,,16214
6月17日,2,臺北草山的坪頂古圳,0402-10-18,當地的居民佮真濟遊客，攏感覺非常不可思議，,,16215
6月17日,2,臺北草山的坪頂古圳,0402-10-19,認為親像是外來種的入侵仝一樣，,,16216
6月17日,2,臺北草山的坪頂古圳,0402-10-20,這款做法著抑毋著，真值得思考。,,16217
6月17日,2,臺北草山的坪頂古圳,0402-12-01,新埔紅柿若出頭,,16218
6月17日,2,臺北草山的坪頂古圳,0402-12-02,「紅柿好食，對佗起蒂？」,,16219
6月17日,2,臺北草山的坪頂古圳,0402-12-03,凡勢你毋捌聽過這句話，毋過你一定愛了解，,,16220
6月17日,2,臺北草山的坪頂古圳,0402-12-04,「起蒂」諧音「起致」，就是代誌的原因、物件的源頭，,,16221
6月17日,2,臺北草山的坪頂古圳,0402-12-05,紅柿當然是對柿仔樹欉來的，,,16222
6月17日,2,臺北草山的坪頂古圳,0402-12-06,所以伊的意思是講咱人著愛「飲水思源頭，食果子拜樹頭」，,,16223
6月17日,2,臺北草山的坪頂古圳,0402-12-07,著愛「飲水思源，知恩報本」。,,16224
6月17日,2,臺北草山的坪頂古圳,0402-12-08,按呢咱市面的紅柿，伊的源頭又閣佇佗位呢？,,16225
6月17日,2,臺北草山的坪頂古圳,0402-12-09,這个源頭就是新竹縣的新埔鎮。,,16226
6月17日,2,臺北草山的坪頂古圳,0402-12-10,這个所在是好地理，,,16227
6月17日,2,臺北草山的坪頂古圳,0402-12-11,每年九月，紅柿採收的時陣，九降風會準時來報到，,,16228
6月17日,2,臺北草山的坪頂古圳,0402-12-12,柿農共採收的柿仔披佇厝埕，,,16229
6月17日,2,臺北草山的坪頂古圳,0402-12-13,予日頭曝，予九降風吹，予變做甜閣𩚨、特別好食的柿粿，,,16230
6月17日,2,臺北草山的坪頂古圳,0402-12-14,的柿粿嘛名聲迵規臺灣，錢水趁袂完。,,16231
6月17日,2,臺北草山的坪頂古圳,0402-12-15,新埔柿粿的行業已經有百外年矣，,,16232
6月17日,2,臺北草山的坪頂古圳,0402-12-16,毋過現代的柿農毋但有現代的種作技術，閣有現代行銷的手法，,,16233
6月17日,2,臺北草山的坪頂古圳,0402-12-17,將柿粿行業當做當地的文化來經營。,,16234
6月17日,2,臺北草山的坪頂古圳,0402-12-18,每年九月，紅柿大出 的時陣，　就舉辦柿粿的文化活動，,,16235
6月17日,2,臺北草山的坪頂古圳,0402-12-19,鬧熱滾滾，袂輸咧迎媽祖咧，,,16236
6月17日,2,臺北草山的坪頂古圳,0402-12-20,予市面繁榮，予柿農橐袋仔飽滇，,,16237
6月17日,2,臺北草山的坪頂古圳,0402-12-21,會使講紅柿若出頭，新埔的錢水滿街流。,,16238
6月17日,2,臺北草山的坪頂古圳,0402-12-22,這予我想起另外一句流行通臺灣的古早話,,16239
6月17日,2,臺北草山的坪頂古圳,0402-12-23,紅柿若出頭，羅漢跤仔(lô-hàn-kha-á) 目屎流。,,16240
6月17日,2,臺北草山的坪頂古圳,0402-12-24,哪會差遐濟咧？,,16241
6月17日,2,臺北草山的坪頂古圳,0402-12-25,原來古早時代，唐山羅漢跤仔來臺灣揣生路，,,16242
6月17日,2,臺北草山的坪頂古圳,0402-12-26,攏是做散工，做苦力 ，做毛管出汗的工課。,,16243
6月17日,2,臺北草山的坪頂古圳,0402-12-27,到九月、十月，紅柿出頭的時陣，漸漸進入寒天的季節，,,16244
6月17日,2,臺北草山的坪頂古圳,0402-12-28,市面較無工課，無工就趁無錢，,,16245
6月17日,2,臺北草山的坪頂古圳,0402-12-29,腹肚會枵，身軀會寒，,,16246
6月17日,2,臺北草山的坪頂古圳,0402-12-30,今年的寒天毋知度會過袂？,,16247
6月17日,2,臺北草山的坪頂古圳,0402-12-31,想到遮目屎就暗暗仔流，暗暗仔流。,,16248
6月17日,2,臺北草山的坪頂古圳,0402-12-32,佳哉時代無仝矣，,,16249
6月17日,2,臺北草山的坪頂古圳,0402-12-33,現代觀光客來到新埔，看著新埔的紅柿出頭，,,16250
6月17日,2,臺北草山的坪頂古圳,0402-12-34,顛倒是喙瀾水一直流，一直流。,,16251
6月20日,2,磺溪書院建築的古早味,0402-14-01,磺溪書院建築的古早味,,16252
6月20日,2,磺溪書院建築的古早味,0402-14-02,磺溪書院是佇臺中縣西南爿的大肚鄉 ，倚彰化臺中隔界的大肚溪，,,16253
6月20日,2,磺溪書院建築的古早味,0402-14-03,書院是佇1887年起的，彼時叫做文昌祠，1984年翻修。,,16254
6月20日,2,磺溪書院建築的古早味,0402-14-04,這馬咱對這个建築的特色做一寡介紹。,,16255
6月20日,2,磺溪書院建築的古早味,0402-14-05,書院是較氣派的「四合院」，有前落佮後落，,,16256
6月20日,2,磺溪書院建築的古早味,0402-14-06,雙爿有護龍圍起來，所以叫做「兩落帶護龍」，,,16257
6月20日,2,磺溪書院建築的古早味,0402-14-07,前落秀面是七間起，包含門廳三間，雙爿較矮的落鰲間各兩間。,,16258
6月20日,2,磺溪書院建築的古早味,0402-14-08,前落、後落嘛叫做前進、後進，秀面嘛叫做徛面，就是華語的『立面』。,,16259
6月20日,2,磺溪書院建築的古早味,0402-14-09,連接前落、後落的護龍嘛叫做伸手、室仔，,,16260
6月20日,2,磺溪書院建築的古早味,0402-14-10,伊圍起來的埕叫做深井、深井埕、內埕，,,16261
6月20日,2,磺溪書院建築的古早味,0402-14-11,埕中央有一間拜堂，拜堂地基比埕面較懸，,,16262
6月20日,2,磺溪書院建築的古早味,0402-14-12,外壁有巷路通四面壁， ,,16263
6月20日,2,磺溪書院建築的古早味,0402-14-13,這个叫做走馬廊，會當行路，欲走馬就較困難囉！,,16264
6月20日,2,磺溪書院建築的古早味,0402-14-14,傳統的厝頂，攏是前後兩面斜斜拖落來，叫做雙倒水，,,16265
6月20日,2,磺溪書院建築的古早味,0402-14-15,厝頂若捅出壁堵真濟，前後巷路就袂沃著雨。,,16266
6月20日,2,磺溪書院建築的古早味,0402-14-16,若雙爿巷路嘛無欲沃著雨，著愛佇雙爿規壁起雨閘仔，,,16267
6月20日,2,磺溪書院建築的古早味,0402-14-17,書院袂用這種粗魯起法，,,16268
6月20日,2,磺溪書院建築的古早味,0402-14-18,𪜶就佇遮半壁起斜面的倒水厝頂，變做四面攏有倒水的厝頂，,,16269
6月20日,2,磺溪書院建築的古早味,0402-14-19,華語叫做『歇山頂』，臺灣閩南語叫做四垂頂、四面落水頂，,,16270
6月20日,2,磺溪書院建築的古早味,0402-14-20,按呢四面就攏袂沃著雨。,,16271
6月20日,2,磺溪書院建築的古早味,0402-14-21,臺北龍山寺、鹿港龍山寺攏是這種起法。,,16272
6月20日,2,磺溪書院建築的古早味,0402-14-22,這是傳統的建築名稱，,,16273
6月20日,2,磺溪書院建築的古早味,0402-14-23,現時當地人可能無幾个人捌聽過這種名，,,16274
6月20日,2,磺溪書院建築的古早味,0402-14-24,我驚伊會失傳，才提出來餾。,,16275
6月21日,2,臺中縣白冷圳的本土味,0402-16-01,臺中縣白冷圳的本土味,,16276
6月21日,2,臺中縣白冷圳的本土味,0402-16-02,佇網路頂，咱會當看著臺中縣新社鄉白冷圳的介紹，,,16277
6月21日,2,臺中縣白冷圳的本土味,0402-16-03,甲是講圳，就是人工挖出來的大水溝，,,16278
6月21日,2,臺中縣白冷圳的本土味,0402-16-04,咱較捷聽著的有嘉南大圳、桃園大圳、臺北 公圳、高雄施公圳等。,,16279
6月21日,2,臺中縣白冷圳的本土味,0402-16-05,佇白冷圳的華文介紹內底， 一直講著大圳拄著阿寸溪、抽藤坑溪、矮山坑溪，就會設『倒虹吸』的水管，,,16280
6月21日,2,臺中縣白冷圳的本土味,0402-16-06,這到底是啥物？,,16281
6月21日,2,臺中縣白冷圳的本土味,0402-16-07,伊的當地名叫做啥？,,16282
6月21日,2,臺中縣白冷圳的本土味,0402-16-08,因為無圖，就認真去臆，認真去想。,,16283
6月21日,2,臺中縣白冷圳的本土味,0402-16-09,我的本居是桃園大圳邊，佮白冷圳有一字仝款，算是半面熟似，表親，麵線親，,,16284
6月21日,2,臺中縣白冷圳的本土味,0402-16-10,我就用臺灣人牽絪挽豆藤，頂真的精神，揣出伊當地的名來。,,16285
6月21日,2,臺中縣白冷圳的本土味,0402-16-11,想看覓咧！,,16286
6月21日,2,臺中縣白冷圳的本土味,0402-16-12,一條溪佮一條圳相袚，這時欲按怎無敆水，一人行一路咧？,,16287
6月21日,2,臺中縣白冷圳的本土味,0402-16-13,第一个情形，溪佮圳的水底無平懸：,,16288
6月21日,2,臺中縣白冷圳的本土味,0402-16-14,佇較低的水面造一條水橋，予懸水通過，,,16289
6月21日,2,臺中縣白冷圳的本土味,0402-16-15,這叫做筧仔、水筧，華語叫做『筧橋』。,,16290
6月21日,2,臺中縣白冷圳的本土味,0402-16-16,臺北的 公圳有袚過景美溪，有造水筧，,,16291
6月21日,2,臺中縣白冷圳的本土味,0402-16-17,華語『景美』就是對「筧尾」演變過來的。,,16292
6月21日,2,臺中縣白冷圳的本土味,0402-16-18,第二个情形，溪底圳底平懸：,,16293
6月21日,2,臺中縣白冷圳的本土味,0402-16-19,這時就袂當造水筧，水圳著愛軁塗跤，軁過溪底才閣濆出來，,,16294
6月21日,2,臺中縣白冷圳的本土味,0402-16-20,這款設施臺灣人共伊叫濆涵，形狀親像Ｕ的字型，,,16295
6月21日,2,臺中縣白冷圳的本土味,0402-16-21,這就是華語的『倒虹吸』。,,16296
6月21日,2,臺中縣白冷圳的本土味,0402-16-22,「近水知魚性，近山識鳥音」，,,16297
6月21日,2,臺中縣白冷圳的本土味,0402-16-23,我蹛佇桃園大圳邊，大圳沿路有兩个濆涵，十外條水筧，,,16298
6月21日,2,臺中縣白冷圳的本土味,0402-16-24,這款設施是熟似甲有賰咧！,,16299
6月21日,2,臺中縣白冷圳的本土味,0402-16-25,罔提出來破豆開講！,,16300
6月21日,2,雙十吊橋搖啊搖,0402-18-01,雙十吊橋搖啊搖,,16301
6月21日,2,雙十吊橋搖啊搖,0402-18-02,咱人下善願做善事，定定是下願欲鋪橋造路，予逐家享受交通的利便，,,16302
6月21日,2,雙十吊橋搖啊搖,0402-18-03,嘉義就有一个專門咧鋪橋造路予人行的慈善團體。,,16303
6月21日,2,雙十吊橋搖啊搖,0402-18-04,毋過我這馬欲紹介的是一个人稱「吊橋大王」的大善人王連枝所起造的雙十吊橋。,,16304
6月21日,2,雙十吊橋搖啊搖,0402-18-05,雙十吊橋是佇南投草屯，伊迒過烏溪，連接平林里佮雙冬里。,,16305
6月21日,2,雙十吊橋搖啊搖,0402-18-06,以早的烏溪是溪底深、水掣流，交通不便，,,16306
6月21日,2,雙十吊橋搖啊搖,0402-18-07,早期有設流籠，載人佮一寡輕爽的貨物。,,16307
6月21日,2,雙十吊橋搖啊搖,0402-18-08,佇1949年，大善人出錢出力，起造這條全國上長的吊橋，予逐家方便。,,16308
6月21日,2,雙十吊橋搖啊搖,0402-18-09,這條橋有360 米長，橋面舖200 塊10 公分厚的大柴枋，,,16309
6月21日,2,雙十吊橋搖啊搖,0402-18-10,鋪佇下跤三十枝橫樑頂懸，橫樑用幾十條大條wire索吊牢咧。,,16310
6月21日,2,雙十吊橋搖啊搖,0402-18-11,人行佇頂面會搖啊搖，嘛會㽎啊㽎，,,16311
6月21日,2,雙十吊橋搖啊搖,0402-18-12,有人講真好耍，有人驚甲面仔青恂恂，,,16312
6月21日,2,雙十吊橋搖啊搖,0402-18-13,這就會當看出這个人的膽是大抑細。,,16313
6月21日,2,雙十吊橋搖啊搖,0402-18-14,其實，過吊橋有撇步，過橋的時目睭毋通看橋跤，,,16314
6月21日,2,雙十吊橋搖啊搖,0402-18-15,橋跤的水深汪汪，愈看會愈軟跤，,,16315
6月21日,2,雙十吊橋搖啊搖,0402-18-16,這時愛心肝掠定，目睭看頭前，一步一步寬寬仔行，,,16316
6月21日,2,雙十吊橋搖啊搖,0402-18-17,烏溪的光景暫時囥一邊，目一𥍉360米連鞭就行完。,,16317
6月21日,2,雙十吊橋搖啊搖,0402-18-18,橋過囉，提心吊膽的心佮膽應該予神歸龕，佛歸廟，安心來欣賞吊橋的好光景。,,16318
6月21日,2,雙十吊橋搖啊搖,0402-18-19,對吊橋看對烏溪的水頭，就是青翠的火炎山（九九峰）佮墓牌山，,,16319
6月21日,2,雙十吊橋搖啊搖,0402-18-20,烏溪名烏，毋過溪水無烏，是青ling-ling、平波波，,,16320
6月21日,2,雙十吊橋搖啊搖,0402-18-21,水尾嘛有跤踏車專用的小路佮戰車公園，咱會當安心仔𨑨迌規半晡。,,16321
6月21日,2,嘉義交趾仔,0402-20-01,嘉義交趾仔,,16322
6月21日,2,嘉義交趾仔,0402-20-02,華語叫做『交趾陶』的廟尪，佇臺灣已經有百外年矣，,,16323
6月21日,2,嘉義交趾仔,0402-20-03,流傳真濟所在，所以有真濟臺灣名，,,16324
6月21日,2,嘉義交趾仔,0402-20-04,叫做「廟尪」、「交趾仔」、「交趾尪仔」、「尪仔」、「細身尪仔」、「淋碭仔」、「淋碭尪仔」、「淋碭花仔」。,,16325
6月21日,2,嘉義交趾仔,0402-20-05,藝術品佮藝人仝款，人紅名就濟，有必要共伊的名做一个介紹。,,16326
6月21日,2,嘉義交趾仔,0402-20-06,尪仔就是神佛的畫像抑是刻像，,,16327
6月21日,2,嘉義交趾仔,0402-20-07,交趾仔大部份囥佇廟裡予人看媠，才號做「廟尪」，,,16328
6月21日,2,嘉義交趾仔,0402-20-08,「細身尪」是佮「大身尪」相(sio) 比較的，,,16329
6月21日,2,嘉義交趾仔,0402-20-09,這款的尪仔攏是過釉(kuè-iū)，有真媠的色彩，,,16330
6月21日,2,嘉義交趾仔,0402-20-10,釉的本地名叫做「碭(thng)」，「上釉」就是過釉、淋碭。,,16331
6月21日,2,嘉義交趾仔,0402-20-11,日本人共伊號做「交趾燒」、「嘉義燒」。,,16332
6月21日,2,嘉義交趾仔,0402-20-12,這是日本人初初看著的是中國嶺南人做的廟尪，就共伊號做「交趾燒」，,,16333
6月21日,2,嘉義交趾仔,0402-20-13,其實，交趾包含越南北部，,,16334
6月21日,2,嘉義交趾仔,0402-20-14,閣因為臺灣的交趾師傅攏是嘉義人，就共伊號一个新名—嘉義燒。,,16335
6月21日,2,嘉義交趾仔,0402-20-15,臺灣廟尪的開基祖是嘉義的葉王大師，,,16336
6月21日,2,嘉義交趾仔,0402-20-16,葉王老爸是一个做瓷的師傅，,,16337
6月21日,2,嘉義交趾仔,0402-20-17,葉王種著老爸的天分，自細漢就真愛浞塗尪仔，,,16338
6月21日,2,嘉義交趾仔,0402-20-18,有一擺佇墓仔埔看牛，浞一寡塗尪仔做議量，,,16339
6月21日,2,嘉義交趾仔,0402-20-19,予過路的廣東師傅看著，看出伊的才情，就佮 老爸參詳，收伊做師仔，,,16340
6月21日,2,嘉義交趾仔,0402-20-20,伊也真出眾，燒出來的廟尪金滑通光，袂輸是玉仔咧，閣是好體媠款，,,16341
6月21日,2,嘉義交趾仔,0402-20-21,就按呢臺灣廟尪成做臺灣國寶，伊也成做臺灣廟尪的開基祖。,,16342
6月21日,2,嘉義交趾仔,0402-20-22,廟尪媠是媠，毋過伊是低溫度燒的，毋是真𠕇篤，袂堪得磕一下，,,16343
6月21日,2,嘉義交趾仔,0402-20-23,所以攏囥佇廟裡懸懸的壁堵、厝頂，分你看，無分你摸。,,16344
6月21日,2,嘉義交趾仔,0402-20-24,現時廟尪是藝術品，有咧流通買賣，,,16345
6月21日,2,嘉義交趾仔,0402-20-25,若葉王留傳落來的大作，才賰兩个所在，,,16346
6月21日,2,嘉義交趾仔,0402-20-26,一个是臺南學甲的慈濟宮，另外一个是臺南的震興宮，攏是鎮宮的寶貝，,,16347
6月21日,2,嘉義交趾仔,0402-20-27,比神較有名。,,16348
6月21日,2,鹹水放蜂仔炮,0402-22-01,鹹水放蜂仔炮—世界獨一無二,,16349
6月21日,2,鹹水放蜂仔炮,0402-22-02,早期臺灣有「一府、二鹿、三艋舺、四月津」的講法，,,16350
6月21日,2,鹹水放蜂仔炮,0402-22-03,就是咧講當時臺灣的四大通商港口。,,16351
6月21日,2,鹹水放蜂仔炮,0402-22-04,其中，月津港是1731年開設的，佮北部的淡水港相對，才號名做鹹水港。,,16352
6月21日,2,鹹水放蜂仔炮,0402-22-05,因為以前的港路綴街路踅彎，親像月眉，所以嘛予人叫做「月津港」抑是「月港」。,,16353
6月21日,2,鹹水放蜂仔炮,0402-22-06,鹹水上元節放蜂仔炮，佮北部平溪的放天燈仝款有名。,,16354
6月21日,2,鹹水放蜂仔炮,0402-22-07,「放蜂仔炮」嘛講做「放蜂仔」，較正式的稱呼是「傱蜂仔炮」，,,16355
6月21日,2,鹹水放蜂仔炮,0402-22-08,就是講蜂仔炮射出去就親像蜂陣出岫仝一樣。,,16356
6月21日,2,鹹水放蜂仔炮,0402-22-09,放蜂仔的來源真濟，比較較有字的傳說是講佇1885年，,,16357
6月21日,2,鹹水放蜂仔炮,0402-22-10,因為長期的落吐症引起大災難，造成鹹水港的大落坑，,,16358
6月21日,2,鹹水放蜂仔炮,0402-22-11,當地仕紳善信就決定迎請當地的守護神，也就是武廟的關聖帝君，,,16359
6月21日,2,鹹水放蜂仔炮,0402-22-12,神轎出巡踅境祈求平安，,,16360
6月21日,2,鹹水放蜂仔炮,0402-22-13,佇咱人的正月十三起連紲三工；,,16361
6月21日,2,鹹水放蜂仔炮,0402-22-14,神轎一到，煙火佮炮仔齊放，,,16362
6月21日,2,鹹水放蜂仔炮,0402-22-15,經過硫磺煙火的洗禮以後，災厄漸漸消除，鹹水得著平安。,,16363
6月21日,2,鹹水放蜂仔炮,0402-22-16,放蜂仔炮自按呢流傳到這陣，是通世界獨一無二的。,,16364
6月21日,2,鹹水放蜂仔炮,0402-22-17,鹹水「放蜂仔」陣勢的歷史，大概干焦七十年爾爾，,,16365
6月21日,2,鹹水放蜂仔炮,0402-22-18,對早期放普通的連珠炮佮煙火，以後愈食愈重鹹，愈拚愈大注，,,16366
6月21日,2,鹹水放蜂仔炮,0402-22-19,漸漸發展出這陣的規模，變做一種會爆炸、危險的沖天炮，,,16367
6月21日,2,鹹水放蜂仔炮,0402-22-20,造成袂少的不幸事件。,,16368
6月21日,2,鹹水放蜂仔炮,0402-22-21,欲按怎減少浪費、提高安全性、共伊轉做常態性的表演，,,16369
6月21日,2,鹹水放蜂仔炮,0402-22-22,予這个獨一無二的文化資產愈來愈旺，發大葩尾(tuā-pha-bué)，,,16370
6月21日,2,鹹水放蜂仔炮,0402-22-23,是鹹水地方發展觀光著愛思考的課題。,,16371
6月22日,2,半屏山，真好看,0402-24-01,半屏山，真好看,,16372
6月22日,2,半屏山，真好看,0402-24-02,坐火車落南來到高雄的時， 攏會看著一座山，,,16373
6月22日,2,半屏山，真好看,0402-24-03,這座山敢若予人削一半，賰一爿，親像天然的大徛屏，,,16374
6月22日,2,半屏山，真好看,0402-24-04,這就是高雄左營的半屏山，,,16375
6月22日,2,半屏山，真好看,0402-24-05,是真有經濟價值，真有特色，嘛真好看的小山崙。,,16376
6月22日,2,半屏山，真好看,0402-24-06,伊的特色就是塗質，是石灰岩佮青灰岩兩種塗濫做伙，,,16377
6月22日,2,半屏山，真好看,0402-24-07,石灰岩是古早、古早海底的珊瑚礁，,,16378
6月22日,2,半屏山，真好看,0402-24-08,因為造山運動浮出水面，內底的珊瑚、蜊仔殼、蛀空蟲等吸收二氧化碳佮鈣質，變成碳酸鈣，,,16379
6月22日,2,半屏山，真好看,0402-24-09,這是紅毛塗的原料。,,16380
6月22日,2,半屏山，真好看,0402-24-10,就是按呢，就有建台、東南、正泰三間水泥公司佇遐開採，趁真濟錢。,,16381
6月22日,2,半屏山，真好看,0402-24-11,錢是人人愛的，毋過高雄人口一直增加，人漸漸蹛倚來，四邊蹛甲密喌喌，,,16382
6月22日,2,半屏山，真好看,0402-24-12,新住民袂堪得伊的空氣污染，抗議不斷，,,16383
6月22日,2,半屏山，真好看,0402-24-13,到1987年政府明令禁止開採，半屏山就無閣減肥，改用天然美景來招待人客。,,16384
6月22日,2,半屏山，真好看,0402-24-14,其實，半屏山自早就風景真媠，,,16385
6月22日,2,半屏山，真好看,0402-24-15,清朝的時，一位鳳山知縣捌題詩作對，,,16386
6月22日,2,半屏山，真好看,0402-24-16,呵咾伊是天然美景，是鳳山縣八景之一，號名「翠屏夕照」。,,16387
6月22日,2,半屏山，真好看,0402-24-17,古早人放孔子白，予咱聽較無，,,16388
6月22日,2,半屏山，真好看,0402-24-18,用現代白話講，就是「半屏山日落，眾人都呵咾」。,,16389
6月22日,2,半屏山，真好看,0402-24-19,現時伊的新名是「半屏山自然公園」，,,16390
6月22日,2,半屏山，真好看,0402-24-20-1,園中有真濟柴樹佮山禽，譬論講：鹿仔樹、蝨篦樹、流血桐、山棕、牛奶樹、茄苳、,,16391
6月22日,2,半屏山，真好看,0402-24-20-2,白頭鵠仔、烏鶖、青苔仔、花仔和尚、望冬仔等等。,,16392
6月22日,2,半屏山，真好看,0402-24-21,人講「天然的上好」，攏是咱的寶，,,16393
6月22日,2,半屏山，真好看,0402-24-22,有閒咱就來去遐遊山玩水罔𨑨迌。,,16394
6月22日,2,屏東九如的三山國王廟,0402-26-01,屏東九如的三山國王廟,,16395
6月22日,2,屏東九如的三山國王廟,0402-26-02,屏東九如的九塊厝，有一間三山國王廟，,,16396
6月22日,2,屏東九如的三山國王廟,0402-26-03,伊是乾隆39年起的，到現在有兩百外年，,,16397
6月22日,2,屏東九如的三山國王廟,0402-26-04,是臺灣上古早的三山國王廟，也是保存上蓋完整的客家廟寺，,,16398
6月22日,2,屏東九如的三山國王廟,0402-26-05,現此時被指定做國家三級古蹟。,,16399
6月22日,2,屏東九如的三山國王廟,0402-26-06,伊每年「王爺奶奶轉外家」的活動，嘛是臺灣獨一無二的，心適甲有賰。,,16400
6月22日,2,屏東九如的三山國王廟,0402-26-07,三山就是中國廣東潮州的三粒大山—巾山、明山佮獨山，,,16401
6月22日,2,屏東九如的三山國王廟,0402-26-08,一个傳說講：這三粒山的山神佇宋太宗開國戰爭的時有顯靈助戰，,,16402
6月22日,2,屏東九如的三山國王廟,0402-26-09,皇帝就封做三山國王，,,16403
6月22日,2,屏東九如的三山國王廟,0402-26-10,另外一說嘛是佇宋朝，,,16404
6月22日,2,屏東九如的三山國王廟,0402-26-11,宋昺帝逃難的時顯靈救難，才封做三山國王。,,16405
6月22日,2,屏東九如的三山國王廟,0402-26-12,毋管如何，潮州客家人拜三山國王，,,16406
6月22日,2,屏東九如的三山國王廟,0402-26-13,移民南洋、臺灣，嘛是拜原鄉的三山國王。,,16407
6月22日,2,屏東九如的三山國王廟,0402-26-14,王爺奶奶轉外家的故事真神奇，,,16408
6月22日,2,屏東九如的三山國王廟,0402-26-15,傳說講佇180外年前，這三身國王中的大王出巡隔壁庄麟洛，,,16409
6月22日,2,屏東九如的三山國王廟,0402-26-16,娶庄民徐家姑娘玉妹小姐做某，,,16410
6月22日,2,屏東九如的三山國王廟,0402-26-17,後來這个奶奶神每年攏會轉外家，,,16411
6月22日,2,屏東九如的三山國王廟,0402-26-18,現時的風俗是正月十六奶奶生日的時，麟洛鄉民來九如迎接奶奶轉外家厝，,,16412
6月22日,2,屏東九如的三山國王廟,0402-26-19,幾工了後，才換九如鄉民來共伊迎接倒轉去，,,16413
6月22日,2,屏東九如的三山國王廟,0402-26-20,這佮人間的風俗差不多，每年轉外家的時攏鑼鼓喧天，鬧熱滾滾。,,16414
6月22日,2,屏東九如的三山國王廟,0402-26-21,這間廟的另外一个特色是文物保持齊全，,,16415
6月22日,2,屏東九如的三山國王廟,0402-26-22,宮廟是三落兩室，前殿厝頂是三川脊，,,16416
6月22日,2,屏東九如的三山國王廟,0402-26-23,後殿龍爿的外面壁堵有真濟廟尪，,,16417
6月22日,2,屏東九如的三山國王廟,0402-26-24,廟門的彩畫門神、廟內牌匾等攏是真珍貴的文物，,,16418
6月22日,2,屏東九如的三山國王廟,0402-26-25,有得著文建會 徵選臺灣歷史建築百景的第31名，,,16419
6月22日,2,屏東九如的三山國王廟,0402-26-26,值得咱好好仔欣賞。,,16420
6月22日,2,宜蘭頭城搶孤,0402-28-01,宜蘭頭城搶孤,,16421
6月22日,2,宜蘭頭城搶孤,0402-28-02,宜蘭頭城的搶孤，是佇每年咱人七月底，欲關鬼門的這暝舉辦，,,16422
6月22日,2,宜蘭頭城搶孤,0402-28-03,是真趣味、真鬧熱的宗教民俗活動。,,16423
6月22日,2,宜蘭頭城搶孤,0402-28-04,活動前幾工，著愛搭一座懸拄天的孤棚，,,16424
6月22日,2,宜蘭頭城搶孤,0402-28-05,棚跤是十二枝大柱， 柱懸三十九尺， 柱身嘛是成人尋的大杉，,,16425
6月22日,2,宜蘭頭城搶孤,0402-28-06,棚枋捅出大柱六尺外，這叫做「倒疊棚」，,,16426
6月22日,2,宜蘭頭城搶孤,0402-28-07,因為疊佇頂懸的棚枋比棚跤閣較闊的意思。,,16427
6月22日,2,宜蘭頭城搶孤,0402-28-08,棚頂閣徛十三座孤棧，掛鰇魚、鴨鯗、臘肉這類的焦料，,,16428
6月22日,2,宜蘭頭城搶孤,0402-28-09,孤棧懸十外丈，上頂頭插一枝順風旗，幾里外遠都看會著，,,16429
6月22日,2,宜蘭頭城搶孤,0402-28-10,人佮鬼攏看會著，攏會來搶孤。,,16430
6月22日,2,宜蘭頭城搶孤,0402-28-11,搶孤頭一步就是對棚跤𢯾大柱上棚頂，,,16431
6月22日,2,宜蘭頭城搶孤,0402-28-12,棚柱抹牛油，是滑溜咻，,,16432
6月22日,2,宜蘭頭城搶孤,0402-28-13,搶孤的人就五个人一隊，用人疊人閣縛大索的方式將一个人沿棚柱托到棚枋下跤，,,16433
6月22日,2,宜蘭頭城搶孤,0402-28-14,這時這个好漢就愛雙手插入棚枋的空縫，,,16434
6月22日,2,宜蘭頭城搶孤,0402-28-15,雙跤吊半空中，慢慢仔吊到棚枋墘，,,16435
6月22日,2,宜蘭頭城搶孤,0402-28-16,展一下飛天掛角的工夫將人幌上棚頂，,,16436
6月22日,2,宜蘭頭城搶孤,0402-28-17,這步上蓋硬篤，毋是每一隊攏會當幌起去。,,16437
6月22日,2,宜蘭頭城搶孤,0402-28-18,頭一个幌上棚頂的好漢就趕緊閣孤棧，搶彼枝上懸、上煬的順風旗，,,16438
6月22日,2,宜蘭頭城搶孤,0402-28-19,聽人講這枝旗仔若插佇船頭，就會魚蝦滿船載，,,16439
6月22日,2,宜蘭頭城搶孤,0402-28-20,所以有船頭家會出懸價來買這枝旗。,,16440
6月22日,2,宜蘭頭城搶孤,0402-28-21,搶孤這个活動，咱毋但普渡陰間的好兄弟，嘛會將祭品留予陽間的人分來食，,,16441
6月22日,2,宜蘭頭城搶孤,0402-28-22,對遮會當看出咱的人善良、有同情心的好品行。,,16442
6月22日,2,新的舊厝—澎湖二崁村的故事,0402-30-01,新的舊厝—澎湖二崁村的故事,,16443
6月22日,2,新的舊厝—澎湖二崁村的故事,0402-30-02,澎湖二崁佇兩个山崁的中間，算是湖仔地，才叫做二崁。,,16444
6月22日,2,新的舊厝—澎湖二崁村的故事,0402-30-03,三百外年前，開基祖陳廷益來遮徛家生湠，,,16445
6月22日,2,新的舊厝—澎湖二崁村的故事,0402-30-04,到今人口增加，小庄頭蹛袂落去，就有真濟人徙去臺灣，,,16446
6月22日,2,新的舊厝—澎湖二崁村的故事,0402-30-05,毋過對搖籃血跡的所在猶真感念，,,16447
6月22日,2,新的舊厝—澎湖二崁村的故事,0402-30-06,趁著錢就會轉來起氣派的新厝，予祖先佮序大人蹛，猶原佇外地拍拚。,,16448
6月22日,2,新的舊厝—澎湖二崁村的故事,0402-30-07,的厝是正身護龍起的，毋過頭前一定有起牆圍來閘寒天的東北季風。,,16449
6月22日,2,新的舊厝—澎湖二崁村的故事,0402-30-08,澎湖出產咾𥑮石佮『玄武岩』，所以遮的壁堵、風圍、路邊牆仔，攏是用這兩項石材起的，,,16450
6月22日,2,新的舊厝—澎湖二崁村的故事,0402-30-09,這佮臺灣真無仝，臺灣的建材是塗墼、竹管、磚仔。,,16451
6月22日,2,新的舊厝—澎湖二崁村的故事,0402-30-10,我看規庄頭有幾十間新的紅瓦厝頂，毋過厝身猶是舊舊，,,16452
6月22日,2,新的舊厝—澎湖二崁村的故事,0402-30-11,原來這是政府出錢做社區營造，才會當看著遮濟新的舊厝，,,16453
6月22日,2,新的舊厝—澎湖二崁村的故事,0402-30-12,規个庄頭才會遮爾整齊、清氣、麗斗。,,16454
6月22日,2,新的舊厝—澎湖二崁村的故事,0402-30-13,咱踏入大門，就看著細細的厝埕，雙爿的護龍佮正身嘛攏是矮矮細細，,,16455
6月22日,2,新的舊厝—澎湖二崁村的故事,0402-30-14,這是因為澎湖風透，二崁佇兩个山崁中間，算是風港，風閣較透，所以閘風真要緊。,,16456
6月22日,2,新的舊厝—澎湖二崁村的故事,0402-30-15,來到大廳，攑頭就看著厝頂大枝福杉做的楹仔。,,16457
6月22日,2,新的舊厝—澎湖二崁村的故事,0402-30-16,喔！這款建材是貴參參，會使講是有錢無地買的，,,16458
6月22日,2,新的舊厝—澎湖二崁村的故事,0402-30-17,這是政府出錢、專案進口才有法度。,,16459
6月22日,2,新的舊厝—澎湖二崁村的故事,0402-30-18,看用遮爾好的建材，閣用幼膩的手路翻新，,,16460
6月22日,2,新的舊厝—澎湖二崁村的故事,0402-30-19,看起來真恬𠕇，閣擋一百年應該無問題。,,16461
6月22日,2,新的舊厝—澎湖二崁村的故事,0402-30-20,厝頂嘛真特別，正身是雙倒水的，,,16462
6月22日,2,新的舊厝—澎湖二崁村的故事,0402-30-21,毋過佇護龍抑是門樓會留一个平台，叫做磚棚，是曝魚乾、菜乾的所在。,,16463
6月22日,2,新的舊厝—澎湖二崁村的故事,0402-30-22,厝外嘛有另外的特色，咱厝邊空地種果子草菜，,,16464
6月22日,2,新的舊厝—澎湖二崁村的故事,0402-30-23,若有設風圍，就共這塊地叫做宅仔，,,16465
6月22日,2,新的舊厝—澎湖二崁村的故事,0402-30-24,臺灣的風圍是竹仔、樹仔，這搭卻是硓𥑮石，正正是就地取材。,,16466
6月22日,2,新的舊厝—澎湖二崁村的故事,0402-30-25,行佇街路裡，就親像轉去一百年前的光景，,,16467
6月22日,2,新的舊厝—澎湖二崁村的故事,0402-30-26,恬靜、安祥，時間嘛恬去，袂輸是民俗村咧，予人有轉去古早的感覺。,,16468
6月22日,2,新的舊厝—澎湖二崁村的故事,0402-30-27,嗯！二崁真是好所在，我佮意。,,16469
6月23日,2,刣豬公無相請，嫁查某囝貺大餅,0402-34-01,刣豬公無相請，嫁查某囝貺大餅,,16470
6月23日,2,刣豬公無相請，嫁查某囝貺大餅,0402-34-02,真久無去看人刣豬公迎鬧熱的活動，,,16471
6月23日,2,刣豬公無相請，嫁查某囝貺大餅,0402-34-03,新正初六彼日，就專工招朋友去三角湧祖師廟，,,16472
6月23日,2,刣豬公無相請，嫁查某囝貺大餅,0402-34-04,參觀每年一擺的慶典。,,16473
6月23日,2,刣豬公無相請，嫁查某囝貺大餅,0402-34-05,來到廟埕，看著的是「豬山豬海」，,,16474
6月23日,2,刣豬公無相請，嫁查某囝貺大餅,0402-34-06,按怎講呢？因為規埕攏是大豬公。,,16475
6月23日,2,刣豬公無相請，嫁查某囝貺大餅,0402-34-07,阮兩人對埕尾𤲍入來，,,16476
6月23日,2,刣豬公無相請，嫁查某囝貺大餅,0402-34-08,頭一隻就是十一等賞的豬公，重量是一千空十二斤，,,16477
6月23日,2,刣豬公無相請，嫁查某囝貺大餅,0402-34-09,豬公罩佇豬公架頂，閣喙裡咬王梨，下斗吊一尾𩸙 仔，,,16478
6月23日,2,刣豬公無相請，嫁查某囝貺大餅,0402-34-10,這款裝扮佮幾十年前的光景仝款。,,16479
6月23日,2,刣豬公無相請，嫁查某囝貺大餅,0402-34-11,阮漸漸𤲍到頭前排，,,16480
6月23日,2,刣豬公無相請，嫁查某囝貺大餅,0402-34-12,看著一等賞的大豬公，是一千五百十七斤，,,16481
6月23日,2,刣豬公無相請，嫁查某囝貺大餅,0402-34-13,閣越頭看著彼爿猶有特等賞的豬公，,,16482
6月23日,2,刣豬公無相請，嫁查某囝貺大餅,0402-34-14,阮袂得了解到底是啥較大？就𤲍去共看覓，,,16483
6月23日,2,刣豬公無相請，嫁查某囝貺大餅,0402-34-15,伊是一千五百四十三斤，,,16484
6月23日,2,刣豬公無相請，嫁查某囝貺大餅,0402-34-16,代誌清楚，特等比一等較大，,,16485
6月23日,2,刣豬公無相請，嫁查某囝貺大餅,0402-34-17,阮兩个庄跤倯才笑笑離開。,,16486
6月23日,2,刣豬公無相請，嫁查某囝貺大餅,0402-34-18,幾十年前，阮嘛有飼豬公，差不多是四百斤跤兜，,,16487
6月23日,2,刣豬公無相請，嫁查某囝貺大餅,0402-34-19,有參加比賽，毋過排無等，,,16488
6月23日,2,刣豬公無相請，嫁查某囝貺大餅,0402-34-20,干焦得著參加賞狀，現時猶閣吊佇大廳頭。,,16489
6月23日,2,刣豬公無相請，嫁查某囝貺大餅,0402-34-21,刣豬公攏會請親情朋友來食豬公肉，,,16490
6月23日,2,刣豬公無相請，嫁查某囝貺大餅,0402-34-22,食煞主人家會貺人客一條豬公條，予人客紮轉去食平安，,,16491
6月23日,2,刣豬公無相請，嫁查某囝貺大餅,0402-34-23,按呢是有食閣有掠，,,16492
6月23日,2,刣豬公無相請，嫁查某囝貺大餅,0402-34-24,所以才有一句話講：「刣豬公無相請，嫁查某囝貺大餅。」,,16493
6月23日,2,刣豬公無相請，嫁查某囝貺大餅,0402-34-25,這句話的意思是講好空的代誌驚人知，想欲獨得，,,16494
6月23日,2,刣豬公無相請，嫁查某囝貺大餅,0402-34-26,若愛別人鬥出錢、出力的所在，就紅帖仔四界掖。,,16495
6月23日,2,刣豬公無相請，嫁查某囝貺大餅,0402-34-27,咱的話語裡，人客送禮予主人是送，主人送禮予人客是貺，,,16496
6月23日,2,刣豬公無相請，嫁查某囝貺大餅,0402-34-28,查某囝過定貺大餅，,,16497
6月23日,2,刣豬公無相請，嫁查某囝貺大餅,0402-34-29,收著大餅的親友就愛共人添妝，,,16498
6月23日,2,刣豬公無相請，嫁查某囝貺大餅,0402-34-30,主人用一塊大餅得著貴重的添妝，按呢是鯽仔釣大𩸙。,,16499
6月23日,2,刣豬公無相請，嫁查某囝貺大餅,0402-34-31,啊若請人食豬公肉，,,16500
6月23日,2,刣豬公無相請，嫁查某囝貺大餅,0402-34-32,毋但無禮通收，閣著貺人一塊豬公條，,,16501
6月23日,2,刣豬公無相請，嫁查某囝貺大餅,0402-34-33,來去拍，差幾若百。,,16502
6月23日,2,刣豬公無相請，嫁查某囝貺大餅,0402-34-34,錢財的輸贏囥一邊，農業時代的人情行踏，,,16503
6月23日,2,刣豬公無相請，嫁查某囝貺大餅,0402-34-35,彼種厚厚的人情味猶是予我非常數念。,,16504
6月23日,2,阿母的老款,0402-36-01,阿母的老款,,16505
6月23日,2,阿母的老款,0402-36-02,阿母做八十歲生日彼陣，,,16506
6月23日,2,阿母的老款,0402-36-03,我才斟酌著伊的白頭鬃、老人斑佮皺痕，,,16507
6月23日,2,阿母的老款,0402-36-04,外形看會著的變款，攏總走出來矣。,,16508
6月23日,2,阿母的老款,0402-36-05,啊若喙齒落欲一半、行路托柺仔、手無法度提重等等，,,16509
6月23日,2,阿母的老款,0402-36-06,是尾手(bué-tshiú) 伊沓沓仔才講予我知的代誌。,,16510
6月23日,2,阿母的老款,0402-36-07,閣過十冬了後，失精英(sit tsing-ing) 的身命佮氣力，,,16511
6月23日,2,阿母的老款,0402-36-08,毋但年年月月有差，,,16512
6月23日,2,阿母的老款,0402-36-09,這站仔閣無張持跋一下煞一工比一工較荏身(lám-sin)，,,16513
6月23日,2,阿母的老款,0402-36-10,講話嘛顛倒(thian-thoh) 起來，規身人袂輸強欲行去的款勢；,,16514
6月23日,2,阿母的老款,0402-36-11,一寡伊不管時攏有的症頭，,,16515
6月23日,2,阿母的老款,0402-36-12,譬論講祕結、耳空重、無記持、目花手掣、厚尿淺眠的症頭，,,16516
6月23日,2,阿母的老款,0402-36-13,鬥佇喙內規日唸袂煞，,,16517
6月23日,2,阿母的老款,0402-36-14,紲落去一直煩惱伊有病，出招欲去予醫生看。,,16518
6月23日,2,阿母的老款,0402-36-15,遮的伊所講的沓沓滴滴，論真攏是拖身拖命、無蓋平順的過程，,,16519
6月23日,2,阿母的老款,0402-36-16,我家己咧淺想，人欲「老去」的進前盍有遮濟艱苦罪過？,,16520
6月23日,2,阿母的老款,0402-36-17,敢無較快活、四序的路咧？,,16521
6月23日,2,阿母的老款,0402-36-18,伊咧講的逐項代誌，我攏認真咧聽、誠細膩仔共看，,,16523
6月23日,2,阿母的老款,0402-36-19,我猶知影伊毋是食老起番顛，欲創治囝孫序細，,,16524
6月23日,2,阿母的老款,0402-36-20,嘛毋是食飽傷閒，揣寡工課來予我操心擘腹，,,16525
6月23日,2,阿母的老款,0402-36-21,是伊正經老囉，較加嘛起驚、會去烏白想，就緊猛(kín-mé) 講來予我知。,,16526
6月23日,2,阿母的老款,0402-36-22,當然我毋是神仙、佛祖，,,16522
6月23日,2,阿母的老款,0402-36-23,決定(kuat-tīng) 無步通敨、變無路來，抑毋是驚開錢、嫌費氣，,,16527
6月23日,2,阿母的老款,0402-36-24,齊是一種對「百歲年老」的驚惶佮無奈，,,16528
6月23日,2,阿母的老款,0402-36-25,閣毋知欲按怎開破予伊知，才是歹紡的所在。,,16529
6月23日,2,阿母的老款,0402-36-26,反倒轉來講，,,16530
6月23日,2,阿母的老款,0402-36-27,有一工我若目睭雺霧、耳空重、跤行袂去、無頭神……,,16531
6月23日,2,阿母的老款,0402-36-28,生成會去做心電圖、超音波、核磁共振、斷層掃瞄種種的檢查來揣病母，,,16532
6月23日,2,阿母的老款,0402-36-29,嘛會問醫生講是毋是有生啥？是毋是著癌？,,16533
6月23日,2,阿母的老款,0402-36-30,無講伊是一个九十捅的老歲仔，毋是當青春的少年家仔，,,16534
6月23日,2,阿母的老款,0402-36-31,盍會袂煩惱、袂烏白亂想咧？,,16535
6月23日,2,阿母的老款,0402-36-32,我無伊遐老，就準講是按呢，,,16536
6月23日,2,阿母的老款,0402-36-33,我猶毋敢譬相伊愛看病、興食藥仔，,,16537
6月23日,2,阿母的老款,0402-36-34,總是對現此時的阿母，就看會著我後過食老的模樣，是生做啥款矣。,,16538
6月23日,2,阿母的老款,0402-36-35,無的確我無法度食到像伊的歲頭，就掠去種矣。,,16539
6月23日,2,阿母的老款,0402-36-36,我誠歡喜有一个遮爾仔古錐的老母，佮我做伴予我有孝，,,16540
6月23日,2,阿母的老款,0402-36-37,若欲佮無老母的人抾來相比並，我愛滿足矣。,,16541
6月23日,2,掠蝦仔,0402-38-01,掠蝦仔,,16542
6月23日,2,掠蝦仔,0402-38-02,日頭若落山，暗頓差不多仝時陣煮好，,,16543
6月23日,2,掠蝦仔,0402-38-03,兩媽孫仔做伙踮厝，,,16544
6月23日,2,掠蝦仔,0402-38-04,聽候對山頂番薯園作穡轉來的阿公同齊食暗。,,16545
6月23日,2,掠蝦仔,0402-38-05,洗盪、披衫才煞，天就烏到伸手看無指頭仔矣。,,16546
6月23日,2,掠蝦仔,0402-38-06,阿媽先佇門口埕點草絪來薰，,,16547
6月23日,2,掠蝦仔,0402-38-07,紲落去攑蠓捽仔佇八跤眠床的頭前、後壁拌來拌去，,,16548
6月23日,2,掠蝦仔,0402-38-08,一睏仔久，共蠓罩放落來，喊我入去睏，,,16549
6月23日,2,掠蝦仔,0402-38-09,講欲歕油燈仔火予化，才袂傷討債。,,16550
6月23日,2,掠蝦仔,0402-38-10,真正袂慣勢遐早就peh去睏，,,16551
6月23日,2,掠蝦仔,0402-38-11,就講傷早睏袂瞌睡，欲去門口埕行行咧。,,16552
6月23日,2,掠蝦仔,0402-38-12,阿媽毋肯，好喙限講明仔載欲𤆬我去掠蝦仔，,,16553
6月23日,2,掠蝦仔,0402-38-13,我才無閣番落去。,,16554
6月23日,2,掠蝦仔,0402-38-14,隔工中晝，才食飽煞，,,16555
6月23日,2,掠蝦仔,0402-38-15,阿媽穿草鞋、戴笠仔，攢畚箕、揹魚籗仔，手牽我對後壁溝蹽過溪，,,16556
6月23日,2,掠蝦仔,0402-38-16,巡田岸仔路行差不多有一下仔久，斡落來溪墘。,,16557
6月23日,2,掠蝦仔,0402-38-17,阿媽先敨笠仔、魚籗仔囥佇沙埔，,,16558
6月23日,2,掠蝦仔,0402-38-18,雙手捀畚箕，勻勻仔佇水底徙跤，,,16559
6月23日,2,掠蝦仔,0402-38-19,行到水草仔實實的對面溪邊，,,16560
6月23日,2,掠蝦仔,0402-38-20,恬恬停落來揀一搭好所在通落手掠蝦仔。,,16561
6月23日,2,掠蝦仔,0402-38-21,人小可仔向低，那徙跤那共畚箕勻勻仔捒進前，,,16562
6月23日,2,掠蝦仔,0402-38-22,雄雄脆力共撈起來，,,16563
6月23日,2,掠蝦仔,0402-38-23,溪水迵過篾仔縫嘩嘩叫一直流，,,16564
6月23日,2,掠蝦仔,0402-38-24,活跳跳、金爍爍的蝦仔，㧎佇畚箕仔底躘起躘落。,,16565
6月23日,2,掠蝦仔,0402-38-25,笑微微的阿媽翻頭行起來沙埔，好禮仔共倒入去魚籗仔，,,16566
6月23日,2,掠蝦仔,0402-38-26,第二回伊閣換去別搭的水草仔，仝款按呢撈，,,16567
6月23日,2,掠蝦仔,0402-38-27,來來去去有十外改，逐改攏有收成。,,16568
6月23日,2,掠蝦仔,0402-38-28,手捾魚籗仔坐佇石頭鼓頂，斟酌看內底的蝦仔，,,16569
6月23日,2,掠蝦仔,0402-38-29,有大隻暗青殼，中大仔烏𪐞紅，上細的親像石鉎彼色的草蝦、溪蝦，濟甲會驚人，,,16570
6月23日,2,掠蝦仔,0402-38-30,規陣聳鬚閣齴牙peh上peh落，挨過來搢過去無閒嗤喳，,,16571
6月23日,2,掠蝦仔,0402-38-31,愈弄愈好耍。,,16572
6月23日,2,掠蝦仔,0402-38-32,無張無持阿媽喝講天欲烏矣，好轉來去，,,16573
6月23日,2,掠蝦仔,0402-38-33,那窮家私欲走的時陣，雷公爍爁挵霆，,,16574
6月23日,2,掠蝦仔,0402-38-34,西北雨拍佇樹葉仔嗄嗄叫，對遠到近愈來愈響，,,16575
6月23日,2,掠蝦仔,0402-38-35,兩媽孫仔有笠仔無棕簑，嘛走袂赴通覕雨，就據在伊淋，,,16576
6月23日,2,掠蝦仔,0402-38-36,沃無偌久，泅甲規身軀澹漉漉，才到厝，,,16577
6月23日,2,掠蝦仔,0402-38-37,好佳哉頭鬃猶焦焦，魚籗仔佮蝦仔齊原在，,,16578
6月23日,2,掠蝦仔,0402-38-38,就趕緊落去洗身軀、換衫，攏無去拍寒著。,,16579
6月24日,2,掛礙,0402-40-01,掛礙,,16580
6月24日,2,掛礙,0402-40-02,攢一萬箍，去機車行替大漢囝訂一台車，,,16581
6月24日,2,掛礙,0402-40-03,才轉來到厝，閣碰(pōng) 著細漢囝紮伊的畢業紀念冊予我看，,,16582
6月24日,2,掛礙,0402-40-04,兩爸仔囝坐相對，叮叮噹噹講甲袂得煞。,,16583
6月24日,2,掛礙,0402-40-05,到翻點(huan-tiám) 的時陣，,,16584
6月24日,2,掛礙,0402-40-06,細漢囝才講伊按算明仔載欲佮四个同窗租車落去花蓮耍，欲討寡所費，,,16585
6月24日,2,掛礙,0402-40-07,我袂寒酸這款錢，綴手撏兩千箍。,,16586
6月24日,2,掛礙,0402-40-08,紲落去，坐佇膨椅頂，嘛毋知按佗位生出來的煩惱，,,16587
6月24日,2,掛礙,0402-40-09,一陣一陣佇頭殼內親像捎無摠的膨紗，,,16588
6月24日,2,掛礙,0402-40-10,一沿一沿共心肝穎仔纏著，,,16589
6月24日,2,掛礙,0402-40-11,愈束愈絚，強欲無氣通喘。,,16590
6月24日,2,掛礙,0402-40-12,濟囝業命，,,16591
6月24日,2,掛礙,0402-40-13,會操煩掛慮、袂食袂睏，攏嘛家己揣的、做得來的；,,16592
6月24日,2,掛礙,0402-40-14,鋩角(mê-kak) 出佇，爸母對序細有較無仝的疼痛，,,16593
6月24日,2,掛礙,0402-40-15,就有無合理的向望、逐項放袂落心，,,16594
6月24日,2,掛礙,0402-40-16,較加嘛操煩、掛慮，逃袂出私情的拖磨。,,16595
6月24日,2,掛礙,0402-40-17,敢講「跋落囝兒坑」就是咱人落塗時註好好的命底咧？,,16596
6月24日,2,掛礙,0402-40-18,若欲照佛經所講,,16597
6月24日,2,掛礙,0402-40-19,「無罣礙(kuà-gāi) 故，無有恐怖，遠離顛倒夢想，究竟涅磐(liap-phuân)」的字句來說明，,,16598
6月24日,2,掛礙,0402-40-20,有掛礙就會起恐怖的心念，袂輸海湧按呢溢(ik) 懸溢低，,,16599
6月24日,2,掛礙,0402-40-21,心肝盍會恬靜咧？,,16600
6月24日,2,掛礙,0402-40-22,就準有法度，我看嘛是強激、強忍的。,,16601
6月24日,2,掛礙,0402-40-23,世間人真正欲做甲無驚惶、袂掛礙的地步，,,16602
6月24日,2,掛礙,0402-40-24,真正著愛放捒身軀邊所有的一切，,,16603
6月24日,2,掛礙,0402-40-25,親像情愛、錢項、名聲、權力……,,16604
6月24日,2,掛礙,0402-40-26,干焦這招爾，揣無別步通變；,,16605
6月24日,2,掛礙,0402-40-27,反倒轉來講，世間人予遮的物件迷甲剝(pak) 袂開、掰(pué) 袂離，掛礙、恐怖一大拖，,,16606
6月24日,2,掛礙,0402-40-28,顛倒夢想纏袂煞，到欲死矣，嘛猶袂醒。,,16607
6月24日,2,掛礙,0402-40-29,一切的掛礙、恐怖、顛倒夢想，是我有這身肉體所致的；,,16608
6月24日,2,掛礙,0402-40-30,甲無，就袂按呢矣。,,16609
6月24日,2,麥片摻咖啡,0402-42-01,麥片摻咖啡,,16610
6月24日,2,麥片摻咖啡,0402-42-02,穡頭舞到九點，枵饞甲想欲食寡物件止飢，,,16611
6月24日,2,麥片摻咖啡,0402-42-03,揣著麥片才沖好爾，雄雄影著桌頂有便利包的咖啡，拆開就共摻落去。,,16612
6月24日,2,麥片摻咖啡,0402-42-04,我慣勢十點準時去睏，,,16613
6月24日,2,麥片摻咖啡,0402-42-05,目睭未瞌進前，攏會先看一點仔冊，通較好落眠，,,16614
6月24日,2,麥片摻咖啡,0402-42-06,盍會知影時鐘霆十一下，猶金金咧掀彼本小說；,,16615
6月24日,2,麥片摻咖啡,0402-42-07,姑不將就共房間禁予暗眠摸，想欲緊睏，通較早起來做代誌。,,16616
6月24日,2,麥片摻咖啡,0402-42-08,反來反去，被單弄起弄落，干干仔睏袂瞌睡；,,16617
6月24日,2,麥片摻咖啡,0402-42-09,有聽著二樓咧做守衛的阿義，翻點落班轉來摒盪、洗衫，,,16618
6月24日,2,麥片摻咖啡,0402-42-10,這猶輕蠓蠓，無蓋大聲；,,16619
6月24日,2,麥片摻咖啡,0402-42-11,毋過，phì-phè叫的淺拖仔聲，顛倒聽甲明明明，,,16620
6月24日,2,麥片摻咖啡,0402-42-12,遮行遐趖，嘛毋知影底時，伊才恬去。,,16621
6月24日,2,麥片摻咖啡,0402-42-13,雄雄目睭褫(thí) 金，,,16622
6月24日,2,麥片摻咖啡,0402-42-14,巷仔頭的路燈仝款光焱焱，,,16623
6月24日,2,麥片摻咖啡,0402-42-15,四箍輾轉靜甲有聽著阮某小可咧鼾(kônn)，嘛有聽著遠遠杜猴咧哼，,,16624
6月24日,2,麥片摻咖啡,0402-42-16,伸手捎亂鐘仔看，才三點爾，,,16625
6月24日,2,麥片摻咖啡,0402-42-17,家己佇心肝內想，猶早咧，罔閣眯一下，,,16626
6月24日,2,麥片摻咖啡,0402-42-18,這陣若毋摔大眠，是欲等當時咧！,,16627
6月24日,2,麥片摻咖啡,0402-42-19,自按呢夢天夢地，夢鱟桸夢飯篱，,,16628
6月24日,2,麥片摻咖啡,0402-42-20,欲醒毋醒的時陣，『噗…噗…』叫的機車，佇亭仔跤當咧起動，,,16629
6月24日,2,麥片摻咖啡,0402-42-21,我知影是四樓的阿旺欲出門送報紙，,,16630
6月24日,2,麥片摻咖啡,0402-42-22,應該是五點半無毋著；,,16631
6月24日,2,麥片摻咖啡,0402-42-23,即時閣覕入去被內，,,16632
6月24日,2,麥片摻咖啡,0402-42-24,想講閣躽一睏，上班嘛猶會赴。,,16633
6月24日,2,麥片摻咖啡,0402-42-25,盤山過嶺到一个庄跤所在，,,16634
6月24日,2,麥片摻咖啡,0402-42-26,入去一間八音、鑼鼓沖沖滾當咧做醮的大廟，,,16635
6月24日,2,麥片摻咖啡,0402-42-27,前埕、後殿軁來軁去的時陣，無細膩煞共敬桌頂的王梨挨落來塗跤，,,16636
6月24日,2,麥片摻咖啡,0402-42-28,經一下險躄覆向；才知影活欲吵死的是門外大路的車聲，,,16637
6月24日,2,麥片摻咖啡,0402-42-29,翻身躘(lìng) 起床，尻川後袂輸有鬼咧逐按呢，,,16638
6月24日,2,麥片摻咖啡,0402-42-30,無掛食早頓，衫凊彩幔咧，,,16639
6月24日,2,麥片摻咖啡,0402-42-31,三伐做兩伐趒到停車場，,,16646
6月24日,2,麥片摻咖啡,0402-42-32,趕甲規粒心肝咇噗筅，,,16640
6月24日,2,麥片摻咖啡,0402-42-33,拚性命傱(tsông) 到學校，拄好八點赴簽到。,,16641
6月24日,2,麥片摻咖啡,0402-42-34,閒時我有咧啉老人茶，,,16642
6月24日,2,麥片摻咖啡,0402-42-35,往過嘛捌啉過咖啡，閣毋是一改、兩改爾，攏無礙著。,,16643
6月24日,2,麥片摻咖啡,0402-42-36,這改煞暗頭仔食西瓜，半暝仔反症，,,16644
6月24日,2,麥片摻咖啡,0402-42-37,是毋是人老矣，我嘛毋知。,,16645
6月24日,2,阿姑轉外家,0402-44-01,阿姑轉外家,,16647
6月24日,2,阿姑轉外家,0402-44-02,佇傳統社會裡，查某囝轉外家，爸母攏會煮一頓好料來招待，,,16648
6月24日,2,阿姑轉外家,0402-44-03,厝內有啥物物件，嘛會予查某囝紮一份轉去，,,16649
6月24日,2,阿姑轉外家,0402-44-04,若是厝內有兄嫂，爸母驚新婦知影，就偷偷仔揜予查某囝紮轉去，,,16650
6月24日,2,阿姑轉外家,0402-44-05,有人就講這是查某囝賊。,,16651
6月24日,2,阿姑轉外家,0402-44-06,等到眾兄弟分開各食(hun-khui kok-tsiah)，,,16652
6月24日,2,阿姑轉外家,0402-44-07,這陣爸母無扞家事(huānn-ke-sū) 矣，,,16653
6月24日,2,阿姑轉外家,0402-44-08,查某囝轉外家就變做阿姑轉外家，,,16654
6月24日,2,阿姑轉外家,0402-44-09,咱有聽過查某囝賊，毋捌聽過阿姑賊，,,16655
6月24日,2,阿姑轉外家,0402-44-10,情形確實無仝矣。,,16656
6月24日,2,阿姑轉外家,0402-44-11,佇農業社會裡，兄弟分開，猶原蹛仝大厝內，,,16657
6月24日,2,阿姑轉外家,0402-44-12,這个時陣，老母的親情(tshin-tsiânn) 是私親情，老爸的親情就是公親情，,,16658
6月24日,2,阿姑轉外家,0402-44-13,因為阿姑是大房的阿姑，嘛是二房三房的阿姑，是公親情，,,16659
6月24日,2,阿姑轉外家,0402-44-14,情形就有一寡仔複雜。,,16660
6月24日,2,阿姑轉外家,0402-44-15,頭一層，兄嫂細妗仔若好禮好客，逐家就相爭搝(khiú)，,,16661
6月24日,2,阿姑轉外家,0402-44-16,搝阿姑去兜食飯，,,16662
6月24日,2,阿姑轉外家,0402-44-17,一句話講「䘥仔(kah-á)搝甲無手䘼(ng)，大祹(tuātô)搝甲無內裾(ki)」，,,16663
6月24日,2,阿姑轉外家,0402-44-18,這款阿姑是好命姑，福氣姑。,,16664
6月24日,2,阿姑轉外家,0402-44-19,第二層，兄嫂細妗仔驚人食，,,16665
6月24日,2,阿姑轉外家,0402-44-20,看著阿姑來，逐家就你溜我旋，,,16666
6月24日,2,阿姑轉外家,0402-44-21,可憐的阿姑就變做「公廳無人掃，公親情無人叫食晝」，,,16667
6月24日,2,阿姑轉外家,0402-44-22,好得佳哉，彼隻老狗猶會認得這个老阿姑較早蹛佇遮，會共伊搖尾吠三聲，,,16668
6月24日,2,阿姑轉外家,0402-44-23,所以阿姑有另外一个偏名，叫做「狗問姑」，,,16669
6月24日,2,阿姑轉外家,0402-44-24,因為干焦(kan-na) 彼隻狗會共伊尊存(tsun-tshûn) 借問。,,16670
6月24日,2,阿姑轉外家,0402-44-25,第三層，兄嫂細妗仔若是好面前徛(hó bīn-tsîng-khiā)，,,16671
6月24日,2,阿姑轉外家,0402-44-26,伊就會共你按呢講：「姑仔你來，拄著豬禁屠，菜園掘菜股，雞細隻，鴨蛻毛(ah thuì-moo) ……」,,16672
6月24日,2,阿姑轉外家,0402-44-27,予你聽著飽佮飫(pá-kah-uì)。,,16673
6月24日,2,阿姑轉外家,0402-44-28,這，就是古早時代阿姑轉外家的三種命運。,,16674
6月28日,2,語言內底的鱟,0402-48-01,語言內底的鱟,,16675
6月28日,2,語言內底的鱟,0402-48-02,講來奇怪，現代臺灣人對鱟並無熟似，,,16676
6月28日,2,語言內底的鱟,0402-48-03,毋過，咱的語言內底煞有真濟佮鱟有關的詞句，,,16677
6月28日,2,語言內底的鱟,0402-48-04,可見較早的臺灣人一定佮鱟有真深的關係。,,16678
6月28日,2,語言內底的鱟,0402-48-05,鱟的外形親像龜，毋過伊的殼是兩橛(kueh)，,,16679
6月28日,2,語言內底的鱟,0402-48-06,頭前彼橛較大，會使用來𣁳(khat) 水，叫做鱟桸(hāu-hia)，,,16680
6月28日,2,語言內底的鱟,0402-48-07,現代人用葫蘆瓠破爿(phuàpîng)做水𣁳仔叫做匏桸(pû-hia)。,,16681
6月28日,2,語言內底的鱟,0402-48-08,鱟殼金滑，閣小可仔彎曲，,,16682
6月28日,2,語言內底的鱟,0402-48-09,古早厝的瓦鉼仔(hiā-phiánn-á) 嘛金滑彎曲，所以嘛叫做鱟鉼仔；,,16683
6月28日,2,語言內底的鱟,0402-48-10,馬鞍藤的葉嘛是金滑彎曲，就叫做鱟藤。,,16684
6月28日,2,語言內底的鱟,0402-48-11,鱟尾𠕇𠕇尖尖，親像一枝刀，所以攕刀(tshiám-to) 叫做鱟尾刀，,,16685
6月28日,2,語言內底的鱟,0402-48-12,現代的刺刀嘛叫做鱟尾刀。,,16686
6月28日,2,語言內底的鱟,0402-48-13,共鱟反翻身(píng huan sin)，會看著腹肚遐一片一片的濾水閘仔(tsah-á)，,,16687
6月28日,2,語言內底的鱟,0402-48-14,親像現代的百葉窗，所以咱就共百葉窗叫做鱟百冊(hāu-peh-tsheh) 。,,16688
6月28日,2,語言內底的鱟,0402-48-15,講完外形，換講伊的特性。,,16689
6月28日,2,語言內底的鱟,0402-48-16,伊的跤手慢鈍(bān-tūn)，所以人講鱟跤鱟手，就是佮趖跤趖手(sô-kha-sô-tshiú) 仝款意思，,,16690
6月28日,2,語言內底的鱟,0402-48-17,有人外號叫做海鱟、大鱟、鱟跤蟯(hāu-kha-giô)，攏是供體(king-thé) 伊跤手趖。,,16691
6月28日,2,語言內底的鱟,0402-48-18,另外一句儑蟳等鱟(gām tsîm tán hāu)，就是『守株待兔』的意思，,,16692
6月28日,2,語言內底的鱟,0402-48-19,因為欲等伊趖到位，愛等甲斑鴿吼(pan-kah háu) 矣。,,16693
6月28日,2,語言內底的鱟,0402-48-20,鱟的另外一个特性就是好量，予人欺負袂抵抗。,,16694
6月28日,2,語言內底的鱟,0402-48-21,一句話講「毋共(kāng) 蟳，欲共(kāng) 鱟」，就是驚歹人，凌治好人。,,16695
6月28日,2,語言內底的鱟,0402-48-22,「好好鱟刣甲屎流」，是講共好好一件代誌舞甲袂收山，,,16696
6月28日,2,語言內底的鱟,0402-48-23,因為刣鱟真簡單，鱟袂滾躘(kún-lìng)，煞刣甲狼狽去。,,16697
6月28日,2,語言內底的鱟,0402-48-24,雖然咱生活中較罕得看著鱟，,,16698
6月28日,2,語言內底的鱟,0402-48-25,毋過，這種古生物毋但已經活佇世間幾若億年，嘛活佇咱的語言內底，,,16699
6月28日,2,語言內底的鱟,0402-48-26,咱就毋通予伊消失去。,,16700
6月28日,2,貓仔話,0402-50-01,貓仔話,,16701
6月28日,2,貓仔話,0402-50-02,貓佮咱人蹛做伙已經有數千年的時間，,,16702
6月28日,2,貓仔話,0402-50-03,伊會替咱咬厝內的鳥鼠，,,16703
6月28日,2,貓仔話,0402-50-04,所以久長以來，咱就有真濟貓仔話通好講。,,16704
6月28日,2,貓仔話,0402-50-05,頭起先，咱人為著欲予貓佇暗時咬鳥鼠，攏無共伊飼暗頓，,,16705
6月28日,2,貓仔話,0402-50-06,按呢伊腹肚會枵，就會認真去咬鳥鼠，,,16706
6月28日,2,貓仔話,0402-50-07,雖然有一句話講『皇帝不差遣餓兵』，,,16707
6月28日,2,貓仔話,0402-50-08,毋過咱愛差遣(tshe-khián) 枵貓，,,16708
6月28日,2,貓仔話,0402-50-09,咱對兵佮對貓愛用無仝款的手腕。,,16709
6月28日,2,貓仔話,0402-50-10,這無一定有科學證據，毋過有俗語的證據。,,16710
6月28日,2,貓仔話,0402-50-11,俗語按呢講：「抱貓袂煞鼠(suah tshí)。」,,16711
6月28日,2,貓仔話,0402-50-12,抱貓是不時予主人抱佇手中的好命貓，,,16712
6月28日,2,貓仔話,0402-50-13,煞鼠是嚇驚鳥鼠的意思，,,16713
6月28日,2,貓仔話,0402-50-14,好命貓毋免煩惱食穿，毋免咬鳥鼠止飢，,,16714
6月28日,2,貓仔話,0402-50-15,久來就袂曉這項討食的技巧。,,16715
6月28日,2,貓仔話,0402-50-16,現代人講『草莓族』袂耐操，就是另外一款的講法。,,16716
6月28日,2,貓仔話,0402-50-17,貓仔真細膩，閣畏見笑(uì-kiàn-siàu)，,,16717
6月28日,2,貓仔話,0402-50-18,行路攏倚壁邊，按呢袂予人注意著，,,16718
6月28日,2,貓仔話,0402-50-19,所以有人共細膩的人叫做細膩貓。,,16719
6月28日,2,貓仔話,0402-50-20,毋過伊佇尻川後煞是(suah-sī) 另外一種完全無仝的性癖(sìng-phiah) 呢。,,16720
6月28日,2,貓仔話,0402-50-21,一句話按呢講：「行路倚壁邊，做事較大天。」,,16721
6月28日,2,貓仔話,0402-50-22,真是予人看袂出；,,16722
6月28日,2,貓仔話,0402-50-23,猶有一句是：「細膩烏貓踏破瓦，細膩查某𠢕偷食(thau-tsiah)。」,,16723
6月28日,2,貓仔話,0402-50-24,這是講貓公佮貓母佇厝尾頂做瘦氣(tsò-sán-khuì) 的時陣，,,16724
6月28日,2,貓仔話,0402-50-25,因為動作傷大，會共厝瓦踏破去，,,16725
6月28日,2,貓仔話,0402-50-26,這个時陣金光沖沖滾，,,16726
6月28日,2,貓仔話,0402-50-27,啥物細膩、啥物畏見笑，攏總囥一邊。,,16727
6月28日,2,貓仔話,0402-50-28,貓嘛有另外一个意思，就是表面無平、表面真濟花斑(hue-pan)的意思。,,16728
6月28日,2,貓仔話,0402-50-29,人講貓面就是面仔一空一窟， 親像米篩目枋(bí-thai-bak-pang) 彼款，,,16729
6月28日,2,貓仔話,0402-50-30,古早有一个貓仔馬俊(Bé-tsùn)，,,16730
6月28日,2,貓仔話,0402-50-31,伊是貓甲出名，䆀甲出名，連山伯英台都受伊拖累。,,16731
6月28日,2,貓仔話,0402-50-32,其實這是以貌取人，無一定是著的，,,16732
6月28日,2,貓仔話,0402-50-33,你看，苦瓜皮貓貓，免削皮就會食得，,,16733
6月28日,2,貓仔話,0402-50-34,匏仔皮釉釉(iu-iu)，愛削皮才會食得。,,16734
6月28日,2,貓仔話,0402-50-35,所以咱看人愛看腹內，毋通看外才，,,16735
6月28日,2,貓仔話,0402-50-36,千萬毋通「看貓的無點」(khuànn niau--ê bô tiám)，,,16736
6月28日,2,貓仔話,0402-50-37,這是貓予咱的啟示。,,16737
6月28日,2,對牛墟到籃仔籗會,0402-52-01,對牛墟到籃仔籗會,,16738
6月28日,2,對牛墟到籃仔籗會,0402-52-02,臺灣自早就有牛墟這个物件，,,16739
6月28日,2,對牛墟到籃仔籗會,0402-52-03,這佮華語的『市集』差不多，,,16740
6月28日,2,對牛墟到籃仔籗會,0402-52-04,就是佇定著(tiānn-tioh) 某一時日，各種販仔集合佇一所在結市做生理，,,16741
6月28日,2,對牛墟到籃仔籗會,0402-52-05,講號做「赴墟」(hù-hi)。,,16742
6月28日,2,對牛墟到籃仔籗會,0402-52-06,牛墟就是買賣牛的所在，,,16743
6月28日,2,對牛墟到籃仔籗會,0402-52-07,其他買賣作田家私的販仔嘛會佇遮排擔仔，親像牛擔、犁、耙等等。,,16744
6月28日,2,對牛墟到籃仔籗會,0402-52-08,現時農耕機械化，牛墟自然就消失去。,,16745
6月28日,2,對牛墟到籃仔籗會,0402-52-09,十外年前，我去高雄教臺灣話，,,16746
6月28日,2,對牛墟到籃仔籗會,0402-52-10,學生講岡山有一種『籮筐會』，毋知咱的話按怎講，,,16747
6月28日,2,對牛墟到籃仔籗會,0402-52-11,我轉來查網路，親像牛墟的款式，,,16748
6月28日,2,對牛墟到籃仔籗會,0402-52-12,確實的本土名我嘛毋知。,,16749
6月28日,2,對牛墟到籃仔籗會,0402-52-13,有一工，我照網路所寫的日子落南去參觀，,,16750
6月28日,2,對牛墟到籃仔籗會,0402-52-14,雖然無牛的買賣，毋過有賣牛擔、鋤頭、竹籃仔等等，,,16751
6月28日,2,對牛墟到籃仔籗會,0402-52-15,有影是牛墟無毋著。,,16752
6月28日,2,對牛墟到籃仔籗會,0402-52-16,我看著竹箍(tik-khoo) 雕彎(tiau-uan) 的牛擔，,,16753
6月28日,2,對牛墟到籃仔籗會,0402-52-17,親像見著老朋友仝款，就共買三付轉來。,,16754
6月28日,2,對牛墟到籃仔籗會,0402-52-18,閣問人講這是啥物活動，伊講這是「籃仔籗會」。,,16755
6月28日,2,對牛墟到籃仔籗會,0402-52-19,喔！我知，我對『籮筐會』去稽考(khe-khó) 就知。,,16756
6月28日,2,對牛墟到籃仔籗會,0402-52-20,本來「籃仔」就是喙大大、腹肚大大，,,16757
6月28日,2,對牛墟到籃仔籗會,0402-52-21,「籗仔」是喙細細、腹肚大大，,,16758
6月28日,2,對牛墟到籃仔籗會,0402-52-22,現時生活中有魚籗、茶籗等。,,16759
6月28日,2,對牛墟到籃仔籗會,0402-52-23,魚籗貯活魚，驚伊跳出來，所以喙細細；,,16760
6月28日,2,對牛墟到籃仔籗會,0402-52-24,「茶菜」(tê-tshài) 蓬蓬鬆鬆，驚伊會跳出來，所以茶籗喙嘛是細細。,,16761
6月28日,2,對牛墟到籃仔籗會,0402-52-25,挽茶姑娘腰肚縖(hâ) 的就是茶籗。,,16762
6月28日,2,對牛墟到籃仔籗會,0402-52-26,有時咱若好運，就會聽著伊按呢咧唱：,,16763
6月28日,2,對牛墟到籃仔籗會,0402-52-27,「含笑過晝芳弓蕉(phang kin-tsio)，手捾茶籗挽茶葉，,,16764
6月28日,2,對牛墟到籃仔籗會,0402-52-28,驚爸驚母毋敢叫，假意呼雞(khoo-ke) 喝鴟鴞(huah bā-hioh)。」,,16765
6月28日,2,對牛墟到籃仔籗會,0402-52-29,閣來講牛擔，,,16766
6月28日,2,對牛墟到籃仔籗會,0402-52-30,頂港的牛擔是柴去剾削，,,16767
6月28日,2,對牛墟到籃仔籗會,0402-52-31,兩枝彎柴鬥做一付，,,16768
6月28日,2,對牛墟到籃仔籗會,0402-52-32,製造牛擔叫做「刣牛擔」。,,16769
6月28日,2,對牛墟到籃仔籗會,0402-52-33,下港的牛擔是竹箍去雕的，,,16770
6月28日,2,對牛墟到籃仔籗會,0402-52-34,竹仔自出世就共雕予彎，雕做牛擔的形，,,16771
6月28日,2,對牛墟到籃仔籗會,0402-52-35,莫怪有一句七字仔按呢講：,,16772
6月28日,2,對牛墟到籃仔籗會,0402-52-36,「飼囝親像擔重擔(tann tāng-tànn)，教囝親像雕牛擔(tiau gû-tann)。」,,16773
6月28日,2,對牛墟到籃仔籗會,0402-52-37,有這付竹仔牛擔，我才知影這句七字仔言之有理。,,16774
6月28日,2,對牛墟到籃仔籗會,0402-52-38,我共三付下港牛擔佮兩付頂港牛擔縛做一捾，吊佇壁頂，,,16775
6月28日,2,對牛墟到籃仔籗會,0402-52-39,見擺看著，攏會想起古早、想起現在、想起牛墟、想起籃仔籗會……。,,16776
6月29日,2,澎湖臺灣味,0402-54-01,澎湖臺灣味,,16777
6月29日,2,澎湖臺灣味,0402-54-02,澎湖自古早就佮(kah) 臺灣有真密切的關係，,,16778
6月29日,2,澎湖臺灣味,0402-54-03,兩爿(pîng) 的人時常有行踏(kiânn-tah)，,,16779
6月29日,2,澎湖臺灣味,0402-54-04,移民、貿易、𨑨迌(tshit-thô) 遮的予咱對澎湖有真濟趣味的話通(thang) 好講。,,16780
6月29日,2,澎湖臺灣味,0402-54-05,頭一句， 臺灣人看澎湖查埔佇海裡討掠(thó-liah)，,,16781
6月29日,2,澎湖臺灣味,0402-54-06, 田園(tshân-hng) 的穡頭(sit-thâu) 就靠查某人(tsa-bóo-lâng) 去趁食，,,16782
6月29日,2,澎湖臺灣味,0402-54-07,實在真辛苦，比臺灣查某較歹命，,,16783
6月29日,2,澎湖臺灣味,0402-54-08,就有一句話講：「澎湖查某臺灣牛。」,,16784
6月29日,2,澎湖臺灣味,0402-54-09,講澎湖查某佮臺灣水牛仝款(kāng-khuán)，,,16785
6月29日,2,澎湖臺灣味,0402-54-10,一世人無閒，做到死。,,16786
6月29日,2,澎湖臺灣味,0402-54-11,第二句，澎湖查某歹命，澎湖查埔嘛無偌好命，,,16787
6月29日,2,澎湖臺灣味,0402-54-12,討海掠魚是紅衫穿一半(âng-sann tshīng tsit-puànn) 的頭路，,,16788
6月29日,2,澎湖臺灣味,0402-54-13,一下無拄好就會予海龍王招去做囝婿(kiánn-sài)。,,16789
6月29日,2,澎湖臺灣味,0402-54-14,一寡較驚死的就徙(suá) 來臺灣討趁，,,16790
6月29日,2,澎湖臺灣味,0402-54-15,來佇𥴊仔店(kám-á-tiàm) 做夥計(hué-kì)。,,16791
6月29日,2,澎湖臺灣味,0402-54-16,𥴊仔店就是雜貨仔店，彼當時物件是排佇𥴊壺(kám-ôo) 內面，,,16792
6月29日,2,澎湖臺灣味,0402-54-17,日時搬出來賣，暗時收入去囥(khǹg)，,,16793
6月29日,2,澎湖臺灣味,0402-54-18,工課(khang-khuè) 粗重，顧店的時間長，算是艱苦頭路。,,16794
6月29日,2,澎湖臺灣味,0402-54-19,所以有一句話講：「無澎不開𥴊」，,,16795
6月29日,2,澎湖臺灣味,0402-54-20,無倩(tshiànn) 澎湖店員毋敢開𥴊仔店。,,16796
6月29日,2,澎湖臺灣味,0402-54-21,艱苦罔(bóng) 艱苦，免予海龍王做囝婿嘛是一步取(tsitpōo-tshú)。,,16797
6月29日,2,澎湖臺灣味,0402-54-22,有一句話講「山窮海竭(suann-kîng hái-kiat)」，,,16798
6月29日,2,澎湖臺灣味,0402-54-23,意思是講山頂海邊是散凶(sàn-hiong) 的所在。,,16799
6月29日,2,澎湖臺灣味,0402-54-24,澎湖四邊攏是海，全咧搧(siàn) 海風，建設落伍，,,16800
6月29日,2,澎湖臺灣味,0402-54-25,連一个較成樣(tsiânn-iūnn) 的車路都(to) 無，,,16801
6月29日,2,澎湖臺灣味,0402-54-26,所以臺灣人供體(king-thé) 澎湖人講：,,16802
6月29日,2,澎湖臺灣味,0402-54-27,「澎湖若有路，臺灣就會做帝都。」,,16803
6月29日,2,澎湖臺灣味,0402-54-28,意思講澎湖若有一條較媠(suí) 的大車路，,,16804
6月29日,2,澎湖臺灣味,0402-54-29,臺灣一定比伊閣較媠，,,16805
6月29日,2,澎湖臺灣味,0402-54-30,會親像中國的帝都北京遐爾(hiah-nī) 媠。,,16806
6月29日,2,寒人會當變啥,0402-56-01,寒人會當變啥,,16807
6月29日,2,寒人會當變啥,0402-56-02,開春的節氣，生成會一半日仔歹天，,,16808
6月29日,2,寒人會當變啥,0402-56-03,若莫傷捷猶會擋得，,,16809
6月29日,2,寒人會當變啥,0402-56-04,盍會知影一落個外月的烏寒雨，,,16810
6月29日,2,寒人會當變啥,0402-56-05,干焦聽簾簷跤沓沓滴滴的水聲，就活欲齪死(tsak--sí)，,,16811
6月29日,2,寒人會當變啥,0402-56-06,跤(gàn) 手，早都無想欲振動矣，,,16812
6月29日,2,寒人會當變啥,0402-56-07,閣較免講是外口凍甲揻揻鑽(ui-ui-tsǹg) 的風雨。,,16813
6月29日,2,寒人會當變啥,0402-56-08,手揜尻脊後，徛踮門喙看澹糊糊的稻埕、田岸，,,16814
6月29日,2,寒人會當變啥,0402-56-09,目頭直透結來，閣捎無摠，才是煩。,,16815
6月29日,2,寒人會當變啥,0402-56-10,年尾、年頭的歇睏，應該有時有陣，才是正板(tsiànn-pán) 的，,,16816
6月29日,2,寒人會當變啥,0402-56-11,拖久無穡通做，人就會貧惰懶屍，,,16817
6月29日,2,寒人會當變啥,0402-56-12,現現放佇外口拋荒的穡頭，,,16818
6月29日,2,寒人會當變啥,0402-56-13,甲若無人會共咱偷做，寧可較認份咧，,,16819
6月29日,2,寒人會當變啥,0402-56-14,幔棕簑、戴笠仔抾來罔做，才袂閒閒食了米。,,16820
6月29日,2,寒人會當變啥,0402-56-15,便有閬縫，隨愛去崙仔頭刜(phut) 菅尾林(kuann-bué-nâ)，共菅蓁放予倒，,,16821
6月29日,2,寒人會當變啥,0402-56-16,聽候好天，曝予小可半澹焦的時，放火燒來種番薯。,,16822
6月29日,2,寒人會當變啥,0402-56-17,舞這款粗工課，論真來講是無蓋快活，,,16823
6月29日,2,寒人會當變啥,0402-56-18,上佳哉的是這款種番薯的新地，,,16824
6月29日,2,寒人會當變啥,0402-56-19,頭一回的收成，決定(kuat-tīng) 誠媠，暢甲袂顧得；,,16825
6月29日,2,寒人會當變啥,0402-56-20,較害的是，仝一塊地，逐冬種作，收成會愈來愈䆀，,,16826
6月29日,2,寒人會當變啥,0402-56-21,極加(kik-ke) 是三冬，隨愛徙位去別搭；,,16827
6月29日,2,寒人會當變啥,0402-56-22,仝款是刜菅尾林、好天放火燒、種番薯藤……這齣工課。,,16828
6月29日,2,寒人會當變啥,0402-56-23,另外，落雨天剉桂竹轉來厝裡，,,16829
6月29日,2,寒人會當變啥,0402-56-24,先共齴齴(giàng-giàng) 的竹目削釉(iu)，,,16830
6月29日,2,寒人會當變啥,0402-56-25,篾青(bih-tshenn) 輕仔剾起來，,,16831
6月29日,2,寒人會當變啥,0402-56-26,用柴刀破做幼幼平大的「香跤」。,,16832
6月29日,2,寒人會當變啥,0402-56-27,彼時槓仔寮街仔有人咧做「香」，會專工入來收，,,16833
6月29日,2,寒人會當變啥,0402-56-28,價數無偌好；,,16834
6月29日,2,寒人會當變啥,0402-56-29,總是，庄跤人無地賺食，,,16835
6月29日,2,寒人會當變啥,0402-56-30,加減趁才袂散。,,16836
6月29日,2,寒人會當變啥,0402-56-31,有佮幼嬰的查某人，就較無仝矣，,,16837
6月29日,2,寒人會當變啥,0402-56-32,一日到暗烘尿巾仔是上硬篤的工課；,,16838
6月29日,2,寒人會當變啥,0402-56-33,啊若做針黹(tsí) 顛倒較輕可，,,16839
6月29日,2,寒人會當變啥,0402-56-34,共舊衫仔褲的線裒(suànnpôo)拆開，紩做囡仔的肚綰(tóo-kuānn) 褲仔，,,16840
6月29日,2,寒人會當變啥,0402-56-35,有留𡳞鳥空，也有無留的，,,16841
6月29日,2,寒人會當變啥,0402-56-36,有連褲跤尾，也有無的，,,16842
6月29日,2,寒人會當變啥,0402-56-37,布若無夠用，就窮(khîng) 花巴里貓的布幼仔隨片仔接，,,16843
6月29日,2,寒人會當變啥,0402-56-38,親像八寶衫（pat-pó-sann）按呢，有通穿就袂䆀矣，,,16844
6月29日,2,寒人會當變啥,0402-56-39,無人會嫌。,,16845
6月29日,2,鹼仔水佮鹼仔粿,0402-58-01,鹼仔水佮鹼仔粿,,16846
6月29日,2,鹼仔水佮鹼仔粿,0402-58-02,作穡人拭汗的跤巾，會予田塗、汗酸沐甲烏鬼鬼閣澹糊糊，,,16847
6月29日,2,鹼仔水佮鹼仔粿,0402-58-03,提轉來干焦浸水是洗汗酸爾，,,16848
6月29日,2,鹼仔水佮鹼仔粿,0402-58-04,著愛用雪文(sap-bûn) 出力去撋，才有法度去垃儳(lâ-sâm)。,,16849
6月29日,2,鹼仔水佮鹼仔粿,0402-58-05,白胚的粗布仔剪轉來，攏有先染過才敢提來用。,,16850
6月29日,2,鹼仔水佮鹼仔粿,0402-58-06,散赤人欲染的步數有兩款，,,16851
6月29日,2,鹼仔水佮鹼仔粿,0402-58-07,頭一項是火塵烙(lo/loo) 染殕色，,,16852
6月29日,2,鹼仔水佮鹼仔粿,0402-58-08,共大灶的鉎仔鼎，反尻川起來用菜刀剾，,,16853
6月29日,2,鹼仔水佮鹼仔粿,0402-58-09,彼沿幼綿綿的烏煙，就是鼎烙(lo)；,,16854
6月29日,2,鹼仔水佮鹼仔粿,0402-58-10,第二項就是山頂生甲滿四界的薯榔(tsî-nng)，會使染咖啡色，,,16855
6月29日,2,鹼仔水佮鹼仔粿,0402-58-11,這兩種色料，免本閣好揣，,,16856
6月29日,2,鹼仔水佮鹼仔粿,0402-58-12,看起來就毋是真清氣款，,,16857
6月29日,2,鹼仔水佮鹼仔粿,0402-58-13,染來做跤巾上合。,,16858
6月29日,2,鹼仔水佮鹼仔粿,0402-58-14,衫仔褲、跤巾欲去垃儳，,,16859
6月29日,2,鹼仔水佮鹼仔粿,0402-58-15,清氣相的好額人生成是買雪文來撋較省工，,,16860
6月29日,2,鹼仔水佮鹼仔粿,0402-58-16,小可會得過的，會使攢茶箍(tê-khoo) 來洗東洗西，嘛誠利便；,,16861
6月29日,2,鹼仔水佮鹼仔粿,0402-58-17,啊若攏無半仙的人，,,16862
6月29日,2,鹼仔水佮鹼仔粿,0402-58-18,就抾一寡早就曝甲強欲反白的稻稿草，共燒做火烌，,,16863
6月29日,2,鹼仔水佮鹼仔粿,0402-58-19,挑(thio) 起去(khí-lih) 柴桶仔內，才燃滾水來淋過浸予透，,,16864
6月29日,2,鹼仔水佮鹼仔粿,0402-58-20,聽候冷去，家己會沓沓仔坐清(tsē-tshing)，,,16865
6月29日,2,鹼仔水佮鹼仔粿,0402-58-21,好禮仔(hó-lé-á) 共頂沿黃黃的鹼仔水(kinn-á-tsuí) 倒出來，,,16866
6月29日,2,鹼仔水佮鹼仔粿,0402-58-22,提來洗衫仔褲、跤巾仝款有應效，,,16867
6月29日,2,鹼仔水佮鹼仔粿,0402-58-23,佮雪文、茶箍來比並，顛倒無較輸；,,16868
6月29日,2,鹼仔水佮鹼仔粿,0402-58-24,佇臺灣光復的前後，無當買著雪文的流擺(lâu-pái)，,,16869
6月29日,2,鹼仔水佮鹼仔粿,0402-58-25,毋管好額、散赤，足濟人攏按呢咧變。,,16870
6月29日,2,鹼仔水佮鹼仔粿,0402-58-26,鹼仔水嘛通提來做粿，,,16871
6月29日,2,鹼仔水佮鹼仔粿,0402-58-27,準做佈田、割稻仔的點心，,,16872
6月29日,2,鹼仔水佮鹼仔粿,0402-58-28,黃黃芳芳閣誠好食款；,,16873
6月29日,2,鹼仔水佮鹼仔粿,0402-58-29, 會得過的人， 去𥴊 仔店買鹼仔油來摻，,,16874
6月29日,2,鹼仔水佮鹼仔粿,0402-58-30,是較頭路直(thâu-lōo-tit) 的步數；,,16875
6月29日,2,鹼仔水佮鹼仔粿,0402-58-31,手頭絚的，才有咧燃滾水、燒稻稿。,,16876
6月29日,2,鹼仔水佮鹼仔粿,0402-58-32,先共尖仔米(tsiam-á-bí) 𣁳(khat) 入去石磨仔磨做漿，,,16877
6月29日,2,鹼仔水佮鹼仔粿,0402-58-33,筧(khiò)入去粿袋仔，,,16878
6月29日,2,鹼仔水佮鹼仔粿,0402-58-34,濾水予較焦一絲仔，同齊濫鹼仔水佮烏糖落去鼎底，,,16879
6月29日,2,鹼仔水佮鹼仔粿,0402-58-35,那燃火那煡(khit) 粿予齊，才挑起去籠床內炊；,,16880
6月29日,2,鹼仔水佮鹼仔粿,0402-58-36,鹼仔粿是毋是有熟，用箸試就知，,,16881
6月29日,2,鹼仔水佮鹼仔粿,0402-58-37,揬(tuh) 落去閣搝起來若袂黏箸，就是熟矣。,,16882
6月29日,2,怪縒的蟲豸,0402-62-01,怪縒的蟲豸,,16883
6月29日,2,怪縒的蟲豸,0402-62-02,有一句話講：「蟲豸(thâng-thuā) 嘛是一世人。」,,16884
6月29日,2,怪縒的蟲豸,0402-62-03,意思是講，蟲豸雖然下賤，嘛是一條性命，,,16885
6月29日,2,怪縒的蟲豸,0402-62-04,咱人愛珍惜性命。,,16886
6月29日,2,怪縒的蟲豸,0402-62-05,對這句話共看起來，,,16887
6月29日,2,怪縒的蟲豸,0402-62-06,咱是將蟲豸看做下等動物，就無認真去了解。,,16888
6月29日,2,怪縒的蟲豸,0402-62-07,其實，蟲豸的種類非常濟，,,16889
6月29日,2,怪縒的蟲豸,0402-62-08,性質嘛真奇怪，,,16890
6月29日,2,怪縒的蟲豸,0402-62-09,會當講蟲豸就是怪縒(kuài-tsuah) 。,,16891
6月29日,2,怪縒的蟲豸,0402-62-10,我這馬就來講怪縒的水司公(tsuí-sai-kong)，,,16892
6月29日,2,怪縒的蟲豸,0402-62-11,這種動物華語叫做『豉蟲』，,,16893
6月29日,2,怪縒的蟲豸,0402-62-12,這是因為伊一身烏烏，看起來親像烏豆豉仔。,,16894
6月29日,2,怪縒的蟲豸,0402-62-13,伊的怪縒就是伊佇水面踅玲瑯(seh-lin-long)，踅無停，,,16895
6月29日,2,怪縒的蟲豸,0402-62-14,嘛因為按呢，咱的話才共伊叫做水司公，,,16896
6月29日,2,怪縒的蟲豸,0402-62-15,專門佇水面做司公戲的司公。,,16897
6月29日,2,怪縒的蟲豸,0402-62-16,這是按怎講咧？,,16898
6月29日,2,怪縒的蟲豸,0402-62-17,咱想看覓咧，無論是大戲(tuā-hì)、歌仔戲抑是司公戲，,,16899
6月29日,2,怪縒的蟲豸,0402-62-18,拄開演的時攏是鑼鼓齊鳴，鬧熱tshī-tshā，佇這陣主角入場。,,16900
6月29日,2,怪縒的蟲豸,0402-62-19,伊入場就先佇台頂踅圓箍仔，踏四角(tah-sì-kak)，,,16901
6月29日,2,怪縒的蟲豸,0402-62-20,向四方位的觀眾招呼，,,16902
6月29日,2,怪縒的蟲豸,0402-62-21,漸漸鑼鼓聲較恬(tiām) 矣，,,16903
6月29日,2,怪縒的蟲豸,0402-62-22,伊嘛停步落了，,,16904
6月29日,2,怪縒的蟲豸,0402-62-23,唱一條曲調，閣自我介紹一番，,,16905
6月29日,2,怪縒的蟲豸,0402-62-24,按呢就開演囉。,,16906
6月29日,2,怪縒的蟲豸,0402-62-25,就是按呢，佇舞台頂踅圓箍仔是開戲的套頭(thò-thâu)，,,16907
6月29日,2,怪縒的蟲豸,0402-62-26,毋過這隻水司公真怪縒，,,16908
6月29日,2,怪縒的蟲豸,0402-62-27,伊一直佇水面踅，踅無停，,,16909
6月29日,2,怪縒的蟲豸,0402-62-28,根本都無欲做戲，騙觀眾踮遐貓貓相(niau-niau siòng)，,,16910
6月29日,2,怪縒的蟲豸,0402-62-29,所以咱就共這款套頭叫做「水司公做白賊戲」，,,16911
6月29日,2,怪縒的蟲豸,0402-62-30,意思是講這是做假的、欺騙社會的。,,16912
6月29日,2,怪縒的蟲豸,0402-62-31,水司公佇水面踅玲瑯，,,16913
6月29日,2,怪縒的蟲豸,0402-62-32,無閒tshī-tshā，毋知咧無閒啥物，,,16914
6月29日,2,怪縒的蟲豸,0402-62-33,這真成華語一句：『忙得像無頭蒼蠅。』,,16915
6月29日,2,怪縒的蟲豸,0402-62-34,確實是按呢，,,16916
6月29日,2,怪縒的蟲豸,0402-62-35,所以咱的俗語嘛有：「無閒甲親像水司公。」,,16917
6月29日,2,怪縒的蟲豸,0402-62-36,回轉來講咱人的世界，,,16918
6月29日,2,怪縒的蟲豸,0402-62-37,咱的頂司定定會共咱講：,,16919
6月29日,2,怪縒的蟲豸,0402-62-38,「少年的，你若認真拍拚，我一定會共你升官加薪。」,,16920
6月29日,2,怪縒的蟲豸,0402-62-39,下跤手人就「無閒甲親像水司公」，,,16921
6月29日,2,怪縒的蟲豸,0402-62-40,頭面頂人煞有可能是「水司公做白賊戲」，,,16922
6月29日,2,怪縒的蟲豸,0402-62-41,平平是水司公，命運卻是大不同(tāi put tông)，,,16923
6月29日,2,怪縒的蟲豸,0402-62-42,可見佇大千世界，蟲豸真怪縒，,,16924
6月29日,2,怪縒的蟲豸,0402-62-43,下跤手人真歹活。,,16925
6月30日,2,做生理,0402-64-01,做生理,,16926
6月30日,2,做生理,0402-64-02,論真，生理人若干焦對頂手盤便品轉來，,,16927
6月30日,2,做生理,0402-64-03,照本疊寡，就隨賣出去，,,16928
6月30日,2,做生理,0402-64-04,這內底的所費總抾抾咧，,,16929
6月30日,2,做生理,0402-64-05,揣有一割(tsit-kuah) 的利純通袋入來褲橐仔燒燒，,,16930
6月30日,2,做生理,0402-64-06,就真正土地公有保庇，,,16931
6月30日,2,做生理,0402-64-07,規暝暢甲目屎膏強欲津(tin) 落來。,,16932
6月30日,2,做生理,0402-64-08,啊若當銷、時行的大色貨，,,16933
6月30日,2,做生理,0402-64-09,價數攏嘛削甲貼底貼底，,,16934
6月30日,2,做生理,0402-64-10,刣甲流血流滴才有生理通做；,,16935
6月30日,2,做生理,0402-64-11,有時陣閣著兼開發票予人客報銷就慘矣，,,16936
6月30日,2,做生理,0402-64-12,趁有空五(khòng-ngóo) 的利頭，,,16937
6月30日,2,做生理,0402-64-13,就會覕佇壁角偷笑；,,16938
6月30日,2,做生理,0402-64-14,毋過，若共稅金、配達的運費扣掉，,,16939
6月30日,2,做生理,0402-64-15,窮有空一就算袂䆀矣，,,16940
6月30日,2,做生理,0402-64-16,正經是欲哭無目屎，,,16941
6月30日,2,做生理,0402-64-17,講都無人欲信；,,16942
6月30日,2,做生理,0402-64-18,總是，末趁(buat-thàn) 的貨仔，若齊用現金咧買賣，,,16943
6月30日,2,做生理,0402-64-19,猶有足濟人搶欲做，,,16944
6月30日,2,做生理,0402-64-20,反顛倒若無趁甲半仙，,,16945
6月30日,2,做生理,0402-64-21,食飽換枵的生理，無人肯做。,,16946
6月30日,2,做生理,0402-64-22,加工過，才閣賣予下手的貨仔，決定愛掠較好趁，,,16947
6月30日,2,做生理,0402-64-23,料錢、人工、稅金、運費扣掉莫算，,,16948
6月30日,2,做生理,0402-64-24,若趁無加兩、三成來食燒、食冷，,,16949
6月30日,2,做生理,0402-64-25,實在袂和盤(bē-hô-puânn)；,,16950
6月30日,2,做生理,0402-64-26,加工的頭尾愈長、愈濟改，就愈好趁，,,16951
6月30日,2,做生理,0402-64-27,小可換樣、改裝，外形變較媠款，,,16952
6月30日,2,做生理,0402-64-28,親像查某人穿衫、妝娗(tsng-thānn) 按呢，,,16953
6月30日,2,做生理,0402-64-29,顛倒會當共人客諞(pián) 較濟錢轉來。,,16954
6月30日,2,做生理,0402-64-30,貨仔若賣予彼款較大間，有倩(tshiànn) 會計、出納的工廠、公司，,,16955
6月30日,2,做生理,0402-64-31,交關攏用賒的，,,16956
6月30日,2,做生理,0402-64-32,月底共欠數攏倚來，做一改清算，,,16957
6月30日,2,做生理,0402-64-33,過月開出來的是一張三個月後兌現(tuī-hiān) 的期票，,,16958
6月30日,2,做生理,0402-64-34,頭尾總扯，四月日才看著銀票仔，,,16959
6月30日,2,做生理,0402-64-35,命若較短的，凡勢領無、食無，才是冤枉！,,16960
6月30日,2,做生理,0402-64-36,啊若衰到地矣，種匏仔生菜瓜予伊倒去，,,16961
6月30日,2,做生理,0402-64-37,四月日的貨款即時變冇數(phànn-siàu)，,,16962
6月30日,2,做生理,0402-64-38,錢額若細，是猶無tsùn-būn著，,,16963
6月30日,2,做生理,0402-64-39,碰(pōng) 著大注(tuā-tù) 的，,,16964
6月30日,2,做生理,0402-64-40,這聲，店若無倒，才是奇！,,16965
6月30日,2,糞埽,0402-66-01,糞埽,,16966
6月30日,2,糞埽,0402-66-02,糞埽是纏佇文明國家的黏黐(liâm-thi)，,,16967
6月30日,2,糞埽,0402-66-03,親像司公仔象桮(sai-kong-á-siūnn-pue) 結相倚按呢，,,16968
6月30日,2,糞埽,0402-66-04,仙剝(sian pak) 都袂開，才是忝(thiám)；,,16969
6月30日,2,糞埽,0402-66-05,閣再講，處理糞埽的步數到今猶無法度十全十美，,,16970
6月30日,2,糞埽,0402-66-06,加減有寡敗害佮欠點(khiàm-tiám) 的所在。,,16971
6月30日,2,糞埽,0402-66-07,比一个例來講，,,16972
6月30日,2,糞埽,0402-66-08,拖去坉海(thūn hái) 、埋入去塗跤，,,16973
6月30日,2,糞埽,0402-66-09,攏是積積做一伙徙去目睭看袂著的所在爾爾，,,16974
6月30日,2,糞埽,0402-66-10,糞埽仝款原在，牢佇地球的塗跤兜，,,16975
6月30日,2,糞埽,0402-66-11,曷(ah) 無走對天頂尾溜去，實在嘛無偌𠢕。,,16976
6月30日,2,糞埽,0402-66-12,這參穢(uè) 甲規个街仔路，,,16977
6月30日,2,糞埽,0402-66-13,遮一搭、遐一撮散去四箍輾轉，,,16978
6月30日,2,糞埽,0402-66-14,有啥精差(tsing-tsha) 咧？,,16979
6月30日,2,糞埽,0402-66-15,啊若這陣上時行的是共規車的糞埽捒入去焚化爐，,,16980
6月30日,2,糞埽,0402-66-16,放火硬共燒做火烌(hué-hu)，敢準是無去的款；,,16981
6月30日,2,糞埽,0402-66-17,毋過，迵過煙筒排出來的是有毒的廢氣，,,16982
6月30日,2,糞埽,0402-66-18,囤佇半空中，予風吹咧走，,,16983
6月30日,2,糞埽,0402-66-19,綴雨霎仔(hōo-sap-á) 閣沃落來塗跤兜，,,16984
6月30日,2,糞埽,0402-66-20,仝款是污染著這塊土地，,,16985
6月30日,2,糞埽,0402-66-21,礙著咱的健康，嘛無啥物較勥的所在。,,16986
6月30日,2,糞埽,0402-66-22,這站仔較會予人呵咾的是資源回收的工課做甲不止仔澈底，,,16988
6月30日,2,糞埽,0402-66-23,無論官廳、社團、私人攏有人誠認真咧做，,,16987
6月30日,2,糞埽,0402-66-24,特別是抾字紙、歹銅舊錫的人，,,16989
6月30日,2,糞埽,0402-66-25,是存好心無嫌垃圾(lah-sap) 才共會用的資源窮(khîng) 出來賣錢，,,16990
6月30日,2,糞埽,0402-66-26,一來增加廢物的利用予糞埽減少去，,,16991
6月30日,2,糞埽,0402-66-27,二來閣會當予咱的環境衛生變較清氣，,,16992
6月30日,2,糞埽,0402-66-28,這款善心人士，咱著愛共尊存，共幫贊。,,16993
6月30日,2,糞埽,0402-66-29,基層的縣市政府佮公所嘛攏有咧做抾潘(khioh-phun)、收糞(pùn) 的工課，,,16994
6月30日,2,糞埽,0402-66-30,攢免錢的桶仔予家家戶戶，,,16995
6月30日,2,糞埽,0402-66-31,鼓吹眾人逐工抾，,,16996
6月30日,2,糞埽,0402-66-32,派專人咧回收，,,16997
6月30日,2,糞埽,0402-66-33,向望這項工課做會順序、久長，,,16998
6月30日,2,糞埽,0402-66-34,樓跤樓頂、厝邊頭尾做予慣勢，,,16999
6月30日,2,糞埽,0402-66-35,正經是好心好行(hīng)、功德無量。,,17000
6月30日,2,糞埽,0402-66-36,現此時的科技，無法度做到攏無糞埽的境界，,,17001
6月30日,2,糞埽,0402-66-37,毋過欲按怎設法減量是逐个拍拚的目標，,,17002
6月30日,2,糞埽,0402-66-38,按呢咱的環境才有醫，,,17003
6月30日,2,糞埽,0402-66-39,生活品質自然提懸，,,17004
6月30日,2,糞埽,0402-66-40,囝孫序細有較好的日子通過。,,17005
6月30日,2,狗蟻怨的哀怨古,0402-68-01,狗蟻怨的哀怨古,,17006
6月30日,2,狗蟻怨的哀怨古,0402-68-02,有一工，我去三峽舊街的古董店參觀，,,17007
6月30日,2,狗蟻怨的哀怨古,0402-68-03,頭家介紹一个擲(tàn) 佇塗跤的古董，,,17008
6月30日,2,狗蟻怨的哀怨古,0402-68-04,伊先問我捌這款物無？,,17009
6月30日,2,狗蟻怨的哀怨古,0402-68-05,我一看這是細漢捌甲有賰的物件，,,17010
6月30日,2,狗蟻怨的哀怨古,0402-68-06,哪有啥物稀罕，,,17011
6月30日,2,狗蟻怨的哀怨古,0402-68-07,翻頭考伊講這叫做啥物名？,,17012
6月30日,2,狗蟻怨的哀怨古,0402-68-08,頭家講是『蟻除』，,,17013
6月30日,2,狗蟻怨的哀怨古,0402-68-09,這是國語名，,,17014
6月30日,2,狗蟻怨的哀怨古,0402-68-10,啊用咱的話講咧？,,17015
6月30日,2,狗蟻怨的哀怨古,0402-68-11,伊煞袂曉，,,17016
6月30日,2,狗蟻怨的哀怨古,0402-68-12,換我共講，這叫做「菜櫥仔跤」，,,17017
6月30日,2,狗蟻怨的哀怨古,0402-68-13,閣有一个名叫做「狗蟻怨」。,,17018
6月30日,2,狗蟻怨的哀怨古,0402-68-14,狗蟻怨是親像薰觳仔(hun-khok-á) 的圓碗，瓷仔做的，,,17019
6月30日,2,狗蟻怨的哀怨古,0402-68-15,碗內中央有膨出一个平台，佮碗墘平懸，,,17020
6月30日,2,狗蟻怨的哀怨古,0402-68-16,按呢中央佮碗墘(kînn) 中間就有一條溝，,,17021
6月30日,2,狗蟻怨的哀怨古,0402-68-17,灌水落去，就變做護城河，,,17022
6月30日,2,狗蟻怨的哀怨古,0402-68-18,菜櫥仔四肢跤(tshāi) 佇平台頂，,,17023
6月30日,2,狗蟻怨的哀怨古,0402-68-19,狗蟻泅袂過河，鼻有食無干焦癮(kan-ta giàn)，,,17024
6月30日,2,狗蟻怨的哀怨古,0402-68-20,佇護城河墘咧哀怨，才共號做狗蟻怨。,,17025
6月30日,2,狗蟻怨的哀怨古,0402-68-21,頭家聽我講古講了，,,17026
6月30日,2,狗蟻怨的哀怨古,0402-68-22,大概是想講我去煞著頂腹蓋(sannh-tioh tíng-pak-kuà)，一定會買，,,17027
6月30日,2,狗蟻怨的哀怨古,0402-68-23,煞(suah) 出一个無天良的價數。,,17028
6月30日,2,狗蟻怨的哀怨古,0402-68-24,這我買袂落去，,,17029
6月30日,2,狗蟻怨的哀怨古,0402-68-25,行出店門，心內有一屑仔哀怨。,,17030
6月30日,2,狗蟻怨的哀怨古,0402-68-26,閣有一工，我來到鶯歌，,,17031
6月30日,2,狗蟻怨的哀怨古,0402-68-27,拍店面(phah-tiàm-bīn) 揣無狗蟻怨，,,17032
6月30日,2,狗蟻怨的哀怨古,0402-68-28,來到『陶瓷博物館』，館後有老師傅現場做物件，,,17033
6月30日,2,狗蟻怨的哀怨古,0402-68-29,我佮伊參詳，共我做一副狗蟻怨，我用錢買。,,17034
6月30日,2,狗蟻怨的哀怨古,0402-68-30,老師傅講伊是來示範，袂使做買賣。,,17035
6月30日,2,狗蟻怨的哀怨古,0402-68-31,我又閣雙手空囉嗦(khang-lo-so)，,,17036
6月30日,2,狗蟻怨的哀怨古,0402-68-32,為著狗蟻怨，我閣怨一擺。,,17037
6月30日,2,狗蟻怨的哀怨古,0402-68-33,我毋死心，去網路頂的拍賣網站揣看覓咧。,,17038
6月30日,2,狗蟻怨的哀怨古,0402-68-34,啊！有矣！一副一千箍，,,17039
6月30日,2,狗蟻怨的哀怨古,0402-68-35,這遍我有影去煞著頂腹蓋，,,17040
6月30日,2,狗蟻怨的哀怨古,0402-68-36,免偌久我就共伊裝佇我舊厝的舊菜櫥仔跤，,,17041
6月30日,2,狗蟻怨的哀怨古,0402-68-37,這時就賰狗蟻咧哀怨，我無怨。,,17042
6月30日,2,狗蟻怨的哀怨古,0402-68-38,差不多一年過去，,,17043
6月30日,2,狗蟻怨的哀怨古,0402-68-39,我去厝邊一間真舊真舊的五金行買物件，,,17044
6月30日,2,狗蟻怨的哀怨古,0402-68-40,煞看著一副狗蟻怨，,,17045
6月30日,2,狗蟻怨的哀怨古,0402-68-41,即時就提來問頭家，,,17046
6月30日,2,狗蟻怨的哀怨古,0402-68-42,這一副偌濟錢？,,17047
6月30日,2,狗蟻怨的哀怨古,0402-68-43,伊講四百箍，,,17048
6月30日,2,狗蟻怨的哀怨古,0402-68-44,按呢我佇網路頂予人摃盼仔(kòng-phàn-á) 囉？,,17049
6月30日,2,狗蟻怨的哀怨古,0402-68-45,我又閣哀怨再起。,,17050
6月30日,2,狗蟻怨的哀怨古,0402-68-46,實在毋甘願，我就閣買這副，,,17051
6月30日,2,狗蟻怨的哀怨古,0402-68-47,按呢平均扯(pîng-kin tshé)，我一副才買七百箍爾爾，較袂遐哀怨。,,17052
